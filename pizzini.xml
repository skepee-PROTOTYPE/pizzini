<pizzini xmlns:ns1="urn:schemas-microsoft-com:xml-msdata" xmlns:xs="http://www.w3.org/2001/XMLSchema">
  <xs:schema id="pizzini">
    <xs:element name="pizzini" ns1:IsDataSet="true" ns1:UseCurrentLocale="true">
      <xs:complexType>
        <xs:choice minOccurs="0" maxOccurs="unbounded">
          <xs:element name="pizzini">
            <xs:complexType>
              <xs:sequence>
                <xs:element name="Id" type="xs:int" minOccurs="0" />
                <xs:element name="Date" type="xs:dateTime" minOccurs="0" />
                <xs:element name="Title" type="xs:string" />
                <xs:element name="Content" type="xs:string" minOccurs="0" />
              </xs:sequence>
            </xs:complexType>
          </xs:element>
        </xs:choice>
      </xs:complexType>
      <xs:unique name="Constraint1" ns1:PrimaryKey="true">
        <xs:selector xpath=".//pizzini" />
        <xs:field xpath="Account" />
      </xs:unique>
    </xs:element>
  </xs:schema>
  <pizzini>
    <Id>1</Id>
    <Date>17.09.2012</Date>
    <Title>AIUTO PER IL PIZZINO — 1°</Title>
    <Content>La parola rapporto dice che una cosa c’entra con un’altra. Tu potresti fare un lunghissimo elenco di cose in rapporto e scopriresti subito che c’è una legge importantissima: le due o tre o cento cose che sono in rapporto devono rispettare rigorosamente un progetto (pensa ai pezzi di una bicicletta, ma pensa anche al tuo corpo: metteresti le mani al posto dei piedi, così, tanto per cambiare un po’?). Se le cose sono semplicemente messe vicine o, peggio, se sono ammucchiate, non c’è più una cosa, ma un rottame o un mostro.Ora, se entri in un enorme magazzino dove ci sono migliaia di scaffali, e ogni scaffale contiene un pezzo di una Ferrari,: tu, da solo, sei capace di costruire una Ferrari? Minimo ci vuole la presenza di un ingegnere costruttore!Più semplicemente, se hai una scatola di puzzle con duemila tesserine ma non hai la figura da comporre, cosa fai?Ora, se tu sei in rapporto con l’infinito, se l’infinito c’entra con la tua vita e non sai nemmeno cosa sia l’infinito? Non ti spaventare. L’infinito è certamente la parola che indica qualcosa di enorme, perfino di non immaginabile… Ma noi abbiamo una fonte segreta e perciò siamo in grado di aiutarti a capire cosa è l’infinito.»AIUTO PER IL PIZZINO (2°)Però devi fidarti. Ecco una parola piccola, ma a volte impossibile o, almeno, tanto difficile.Perché devo fidarmi? Cosa vuol dire fidarsi? Devo forse rinunciare al mio pensiero, alla mia libertà? Tanti pensano proprio così. Noi invece abbiamo la canzone Big blues che ad un certo punto dice: … la libertà è avere un grande amico. Verissimo, e ti pare che avere un amico sia un’impresa impossibile?Per capire se uno è o no amico è semplicissimo: l’amico vero ti aiuta, ti guida, ha gusto a vederti più bravo di sé, ti vuol vedere vincente. L’amico falso ti sfrutta, ti ricatta, ti allontana da casa, ha bisogno di vederti perdere, di vederti meno bravo di lui.E allora?»</Content>
  </pizzini>
  <pizzini>
    <Id>2</Id>
    <Date>24.09.2012</Date>
    <Title>L’uomo nasce religiosus</Title>
    <Content>Pizzino della settimana (da leggere assieme ai genitori): L’uomo nasce religiosus? O lo è solo quando scopre di esserlo?Ogni uomo è destinato a diventare religioso, ma molti non hanno trovato il cammino.Bisogna cominciare cercando di comprendere il sacro. Il sacro è la trascendenza, una realtà che oltrepassa questo mondo ma che si rende presente in questo mondo. La parola ierofania deriva dal greco: il sacro, hieròs, si manifesta. Il sacro è percepito dall’uomo perché si manifesta.Quando l’uomo si trova davanti alla croce del Cristo sente che lì c’è qualcosa che va oltre ciò che accade ordinariamente nel mondo.L’uomo diventa religioso per contatto con un evento che gli mostra la trascendenza. Ad esempio l’uomo primitivo di due milioni di anni fa che alza lo sguardo verso la volta celeste ritiene che ci sia qualcosa che accade lassù. La volta celeste diventa per lui un simbolo che gli mostra che esiste qualcosa al di là della realtà di questo mondo. E quindi per il fatto di essere interpellato dal sole, dalla luna, dagli astri, quell’uomo diventa un homo religiosus».</Content>
  </pizzini>
  <pizzini>
    <Id>3</Id>
    <Date>01.10.2012</Date>
    <Title>Pizzino della settimana — da leggere assieme ai genitori</Title>
    <Content>Perché per l’uomo di oggi è così difficile riconoscere la propria natura religiosa? Manca qualcosa nel suo cuore o è il divino che non si manifesta?L’uomo di oggi è un uomo smarrito. Anzitutto c’è un’assenza di riflessione, è troppo impegnato in tantissime cose di tutt’altro genere. E’ necessario riscuotere l’uomo dalla distrazione, riportarlo al punto centrale, alle idee fondamentali. Il sacro, l’aldilà, la creazione del mondo.Con l’homo faber, o anche come si usa dire oggi homo ergaster, dal greco uomo lavoratore, ci troviamo di fronte ad un uomo che ha un’attività materiale, la quale ha un risultato visibile nell’oggetto che l’uomo ha lavorato. E’ facile riconoscerlo.Per l’homo religiosus la ierofania non è un’evidenza così chiara. La ierofania richiede da parte dell’uomo una riflessione e un’analisi per scoprire che il sacro esiste. Insomma c’è una scoperta da fare che non è immediata come la scoperta materiale dell’uomo lavoratore. E ovviamente per il cristiano si tratta di risvegliare il cristiano, risvegliare in lui il senso del Battesimo, il senso di Gesù Cristo e la presenza di Cristo in mezzo a noi.</Content>
  </pizzini>
  <pizzini>
    <Id>4</Id>
    <Date>03.10.2012</Date>
    <Title>AIUTO PER IL PIZZINO — 3°</Title>
    <Content>Non abbiamo ancora capito bene cosa è la realtà. Noi adoperiamo un’infinità di cose , ma non ci interessa nulla del loro inventore. Sono semplici oggetti in mano nostra. Li usiamo e li buttiamo. Come un piccolo, che riceve in regalo un diamante: lo prende, lo passa per la bocca e lo butta via. Che disastro!Così noi prendiamo la bruttissima abitudine di non provare interesse per una cosa che non sia un oggetto. Tutte le idee e le verità di cui noi parliamo diventano un oggetto per il solo momento in cui le sentiamo come suono che giunge all’orecchio e tutto finisce lì!Però, così facendo, si taglia il cordone ombelicale con la realtà, cioè con la vita e viviamo come un astronauta che, uscendo dall’abitacolo del satellite, perde la fune che lo tiene legato alla navicella e si perde nello spazio. Poveretto. Gli sembrerà di provare l’ebbrezza della totale libertà. Morirà giulivo!Bisogna che ci accada qualcosa che ci svegli e ci faccia vedere, magari per un solo istante, l’invisibile rapporto di tutte le cose con l’Infinito. Perché l’Infinito è l’inventore di tutte le cose.Questa è, infatti, la definizione della realtà: rapporto con l’infinito!Bisogna vigilare e desiderare quel momento!».</Content>
  </pizzini>
  <pizzini>
    <Id>5</Id>
    <Date>08.10.2012 </Date>
    <Title>TUTTO</Title>
    <Content>Tutto è una parola immensa, somiglia alla parola infinito. E la parola infinito somigli alla parola Dio. Un grande pensatore ha detto: A Dio non si sfugge. Chi riiuta di essere suo figlio, sarà eternamente la sua scimmia. Tutto quello che è fuori di te ed intorno a te, è prima di te, è più grande di te, è più forte di te. Ti conviene fartelo amico!!! Conoscilo e ascoltalo.Tu sei nato e dunque sei figlio. Non puoi farci nulla. Non serve dimenticarlo, ed è impossibile rifiutarlo, ti rovineresti solo la vita. Ti conviene dunque, ed è logico, accettarlo. Quindi decidi subito di capire cosa vuol dire essere figlio e comincia subito ad esserlo.E’ semplicissimo: osserva il tuo corpo, te stesso, le cose; interrogale e, soprattutto, ascoltale. Ma tutto questo diventa impossibile se non impari subito l’arte del SILENZIO».</Content>
  </pizzini>
  <pizzini>
    <Id>6</Id>
    <Date>15.10.2012 </Date>
    <Title>IL SILENZIO</Title>
    <Content>In ogni classe c’è sempre uno stupidino che ha bisogno di fare… lo stupidino. Si muove, si agita, si gira, sgambetta, tira stoppini. ecc. Crede di essere un bullo perché c’è sempre qualcuno che si diverte a vederlo. In realtà il poverino viene utilizzato come un paravento dai furbetti che lo vorrebbero imitare senza essere scoperti e puniti.Diciamo la verità: si tratta semplicemente di un poverello che non riesce a fare quello che in classe si deve fare. E allora mi dici dov’è l’intelligenza in tutto questo?Adesso immagina invece la cosa intelligente: il professore spiega e può farlo bene perché tutti sono attenti, ascoltano intensamente, magari alzano la mano perché sono pieni di domande. Se in classe avviene questo, in quella classe c’è il Silenzio e tutti, giorno per giorno, si avviano alla promozione.Senti questa frase di Pascal: Il dramma degli uomini è che non trovano mezz’ora di silenzioSenti questa di San Bernardo: Chi vuol sentire la voce di Dio si ritiri in solitudine».</Content>
  </pizzini>
  <pizzini>
    <Id>7</Id>
    <Date>22.10.2012 </Date>
    <Title>IL NEMICO</Title>
    <Content>Tieni presente che c’è un potentissimo nemico invidioso di te, che non vuole il tuo vero bene, perché vuole soltanto il suo successo e quindi cerca di disturbare il tuo desiderio di sapere, di ascoltare e soprattutto di seguire i tuoi insegnanti. Capisci bene che, se c’è nemico, c’è guerra. Infatti stiamo dicendo che la vita è come una guerra. Non c’è posto per quelli che sono viziati, mollicci, senza palle. Ogni giorno devi, per così dire, presentarti al capitano, devi decidere di fare il soldato in un esercito che può essere la tua classe. Se no sei un vigliacco e un traditore.Senti questa frase: Tutto il mondo moderno è in guerra contro la ragione, e la torre già vacilla (G.K.Chesterton). E questa, un po’ più difficile ma molto giusta: La sventura non sta nel fatto che due menzogne (il comunismo e il nazismo) si dilaniano tra loro (seconda guerra mondiale), ma che si battono sul corpo di una verità assassinata (il Cristianesimo) (G.Thibon)».</Content>
  </pizzini>
  <pizzini>
    <Id>8</Id>
    <Date>29.10.2012 </Date>
    <Title>ANCORA SUL NEMICO</Title>
    <Content>Mi domandi chi ha inventato la storia del nemico. Prima di tutto ti domando io se per caso sei un po’ cieco e sordo da non sentire neanche il telegiornale e, quindi, se non ti sei accorto ancora dei milioni di cose brutte che accadono al mondo.Ma, tieniti forte, ti sei accorto che tu stesso puoi fare una cosa bene o la puoi fare male? E come spieghi questa assurda possibilità se non ammettendo che c’è un nemico (diavolo è il suo vero nome) che di professione fa il tentatore?Ti voglio subito tranquillizzare con le parole di un grande maestro (San Francesco di Sales): Non ti spaventare per le tentazioni. E’ buon segno che il nemico combatta per rovinare un’anima. Vuol dire che non è sua.Un grandissimo uomo dell’antichità (si chiama San Paolo) un giorno si è messo ad urlare: … io sto in un corpo mortale. C’è un nemico che mi impedisce di essere libero e di fare bene come vorrei e mi fa fare il male che non vorrei. Aiuto, aiuto, chi mi può liberare da questo nemico?Non sei curioso di capire di cosa e di chi stiamo parlando?».</Content>
  </pizzini>
  <pizzini>
    <Id>9</Id>
    <Date>05.11.2012 </Date>
    <Title>LA MOLLA</Title>
    <Content>Prima di lasciare la questione del Nemico, dobbiamo capire meglio il meccanismo che c’è dentro di noi. E così scopriamo il fenomeno delle molle.Se stai dormendo, una molla ti sveglia; se stai fermo, ti fa girare, ecc. Capisci subito che stiamo parlando della causa(questa è la parola giusta) dei nostri infiniti gesti. Alla tua età hai già capito che tante di queste molle sono, per così dire, ingovernabili e tante funzionano anche in modo strano. Quelle ingovernabili sono poche e però servono alla nostra stessa esistenza: pensa alla respirazione, alla circolazione del sangue, alla fame e al sonno.Ma chi le ha messe dentro di noi? La risposta non la puoi certo trovare analizzando il sangue o il fiato o la pancia. Tanto più che potresti osservare che, in certo modo, perfino queste si possono governare.E con quelle che invece funzionano solo con la nostra decisione come ci dobbiamo regolare?Come vedi il discorso si fa interessante, ma per adesso ci fermiamo qui».</Content>
  </pizzini>
  <pizzini>
    <Id>10</Id>
    <Date>12.11.2012 </Date>
      <Title>LA MOLLA — Pizzino extra</Title>
    <Content>Parliamo di molla per indicare un fenomeno evidente nella nostra vita. Se domandi alla mamma cosa le chiedevano i medici quando tu nascevi, ti dirà che le chiedevano con insistenza di spingere, come se il pupo, che eri tu, non avesse avuto voglia di essere spinto fuori nel mondo! (spingere è esattamente quello che fa la molla).Così tu ti sei trovato fuori, nel mondo. Hanno deciso tutto gli altri. Sei dunque nel mondo a prescindere dalla tua volontà. Adesso che te ne accorgi, cosa decidi di fare? Teoricamente potresti ribellarti e rifiutare. Ma come fai? Interrompi la vita?Oggi ti suggeriscono di fare l’anarchico (educatamente, si capisce, perché non siamo rozzi come nel Medioevo…), cioè facendo il bullo che se ne frega di tutto e ci ride sopra. Ma per favore, invece di ridere come un ebete (vedi vocabolario), prova a ragionare lasciandoti guidare dal salmo 138 (vedi sotto). Tutti da sempre nascono così. Ma cosa è esattamente ciò che nasce? Nasce un prodigio! E ti pare che miliardi e miliardi di prodigi vengano a caso? Uno li ha voluti. Uno che è Immenso, Onnipotente, Eterno, Onnisciente, Perfettissimo. Non credi che sia segno di stupidità fare il bullo pensando di sfidarlo bestemmiando? Non è più logico cercare di abbracciarlo chiedendogli: cosa vuoi che faccia?Salmo 139 (138)Signore, tu mi scruti e mi conosci, / tu sai quando seggo e quando mi alzo. Sei tu che hai creato le mie viscere / e mi hai tessuto nel seno di mia madre.Ti lodo, perché mi hai fatto come un prodigio / sono stupende le tue opere, / tu mi conosci fino in fondo.Non ti erano nascoste le mie ossa / quando venivo formato nel segreto, / intessuto nelle profondità della terra.Ancora informe mi hanno visto i tuoi occhi / e tutto era scritto nel tuo libro, / i miei giorni erano fissati, / quando ancora non ne esisteva uno.Quanto profondi per me i tuoi pensieri, / quanto grande il loro numero, o Dio; / se li conto sono più della sabbia, / se li credo finiti, con te sono ancora.Dove andare lontano dal tuo spirito, / dove fuggire dalla tua presenza?Se salgo in cielo, là tu sei, / se scendo negli inferi, eccoti.Se prendo le ali dell’aurora / per abitare all’estremità del mare, / anche là mi guida la tua mano / e mi afferra la tua destra.Se dico: Almeno l’oscurità mi copra / e intorno a me sia la notte, / nemmeno le tenebre per te sono oscure, / e la notte è chiara come il giorno; / per te le tenebre sono come luce».</Content>
  </pizzini>
  <pizzini>
    <Id>11</Id>
    <Date>19.11.2012 </Date>
    <Title>LA MOLLA — fine</Title>
    <Content>Il pizzino della MOLLA, se l’abbiamo capito bene, fa nascere una domanda enorme: siamo spinti nella vita e, se non siamo spinti a casaccio, DOVE, verso DOVE siamo spinti?Si chiama IDEALE questo punto, questo traguardo che dobbiamo sempre avere davanti agli occhi, proprio come una bussola.Anche se siamo spinti, possiamo mantenere la malavoglia e rovinare completamente la vita. Tu non diventi un bel nulla se passi le tue giornate senza desideri precisi, senza informazioni perfette, senza una guida sicura. Un calciatore, un corridore, un industriale ecc. hanno un ideale. E l’ideale giudica quello che stai facendo.Ora rifletti: il Dio che ti ha spinto nella vita è lo stesso Dio che ti aspetta al traguardo. Ti ha ben presente quando cominci e ti aspetta… quando arrivi.LUI E’ L’IDEALE!!!!!».</Content>
  </pizzini>
  <pizzini>
    <Id>12</Id>
    <Date>26.11.2012 </Date>
    <Title>IL METODO</Title>
    <Content>Se le molle, la cause, le ragioni delle nostre azioni dipendono da noi, vuol dire che non siamo come i gattini o i cagnolini che fanno sempre e solo ciò che la natura li obbliga a fare. Per noi è ben diverso se una cosa è bene o se è male. E per sapere se una cosa è giusta o sbagliata bisogna avere un modello, un codice, un metodo (= strada giusta). E questo chi lo stabilisce? Ecco il punto! Se sono io a stabilirlo, allora non c’è più problema: quello che io voglio è sempre giusto! Però ti rendi conto che così si paralizza tutto, diventa impossibile perfino una partitina di calcio (scopri da solo il perché!).Allora devi desiderare di conoscere CHI stabilisce ciò che è giusto e ciò che è sbagliato. E’ un desiderio della ragione stessa, perché, come dice Claudel: Se non c’è un SENSO nell’universo, allora non mi interessa più. Infatti, non c’è un romanzo interessante senza una trama».</Content>
  </pizzini>
  <pizzini>
    <Id>13</Id>
    <Date>03.12.2012 </Date>
    <Title>LA LIBERTA’S</Title>
    <Content>Faccio quello che voglio è l’origine del caos, allora capisci che ci vuole UNO che abbia il potere di decidere per tutto, per tutti e per sempre cosa è giusto fare e come si deve fare.Guarda che stiamo parlando di quello che accade normalmente in tutte le cose necessarie alla vita quando utilizziamo qualcosa inventata da un altro che mette vicino il foglietto delle istruzioni (che si tratti di una macchina o di un dentifricio). Perché allora diventa così difficile accettare che sia UNO a stabilire in assoluto la Verità? La risposta è semplice: perché il tentatore, il nemico, ti suggerisce che viene violata la tua libertà! E’ vero che accettare un Assoluto diventa uguale ad ubbidire e di ubbidire nessuno di noi ha voglia. Come se ne viene fuori?Prova a meditare queste frasi: Se si sfugge all’ubbidienza, cadi nella schiavitù! (Thibon). L’uomo che non accetta di essere relativamente libero, sarà assolutamente schiavo (Thibon). La verità non vuol essere raccontata né dipinta: vuol essere amata (Bernanos)».</Content>
  </pizzini>
  <pizzini>
    <Id>14</Id>
    <Date>10.12.2012 </Date>
    <Title>LUI</Title>
    <Content>Riassumendo i pizzini utilizzati finora, diciamo che devi riconoscere in un momento di sincerità (ma tu sai davvero cosa vuol dire essere sincero) che ti accorgi da solo quando fai una cosa sbagliata. E questo vuol dire che sai bene anche come devi fare per farla giusta. Come mai?C’è una sola spiegazione. Dentro, ma proprio dentro (si dice: nel cuore) c’è già scritto un codice. Chi vuoi che l’abbia scritto? Noi diciamo che è stato il Creatore. Come facciamo a dirlo se il Creatore non l’abbiamo neanche visto?Duemila anni or sono è vissuto un uomo che ha detto di essere DIO (cioè il Creatore), ed è riuscito a convincere che era proprio vero ed ha vissuto in modo uguale a quello che ognuno di noi sa essere giusto e bello e vero. Vuoi vedere che è proprio LUI il Creatore di cui parliamo?Devi almeno capire che questa diventa una questione molto, ma molto importante».</Content>
  </pizzini>
  <pizzini>
    <Id>15</Id>
    <Date>17.12.2012 </Date>
    <Title>L’AMICO</Title>
    <Content>Ben prima di noi (duemila anni fa), in una notte di tempesta, lo vedono alzarsi in piedi sulla barca dove dormiva. Sgrida i venti e subito si placano le onde. Terrorizzati si domandano Chi è costui al quale i venti e il mare ubbidiscono?.Per accettare un’amicizia con UNO che pretende di essere il Creatore e quindi l’unica vera guida nella vita, devi eliminare ogni paura, deve venirti la fiducia. Questo Gesù (hai capito che parliamo di Lui?) non è uno che usa qualche magia per farsi voler bene. Anzi, ha detto chiaro e tondo che nessuno riesce a fare amicizia con Lui se la cosa non piace a suo Padre.Pensa che un giorno, ad alcuni che rimasero lì dopo che tantissimi se ne erano allontanati perché non erano d’accordo con quello che diceva, disse: Volete andare anche voi?. Se riusciremo a capire perché questi alcuni sono rimasti con Lui, forse riusciremo anche noi ad accettare la sua amicizia».</Content>
  </pizzini>
  <pizzini>
    <Id>16</Id>
    <Date>07.01.2013 </Date>
    <Title>NATALE — UNO</Title>
    <Content>Gesù nato tra noi, vive per incontrare ciascuno di noi. E’ importante capire che questa è la sua iniziativa e, quindi, fino alla fine del mondo, incontrare LUI vorrà sempre e solo dire letteralmente incontrare LUI. Non ha, cioè, nessun senso chiederci: … sì… ma OGGI… cosa vuol dire… incontrare LUI?.Non è come se uno ti dicesse: Coraggio, il futuro ti sorriderà!; che in effetti non significa nulla, o meglio, può voler dire tante cose, tipo: vedrai che sarai promosso, avrai il motorino, vincerai il torneo, troverai la morosa ecc.Oggi, dire di incontrare LUI vuol dire l’identica cosa di duemila anni fa. Come è possibile, domandi tu, se è venuto duemila anni fa?. Lo sa solo LUI. Tu puoi fare solo tre cose: DESIDERARLO, ASPETTARLO, CERCARLO. Ti devo forse insegnare a fare queste tre cose? Perché non cominci a guardare tutti quelli che dicono di averlo incontrato? I Santi, i convertiti, quelli che ti fanno catechismo. Mi puoi dire: … e perché io lo dovrei incontrare?. Domanda solo apparentemente intelligente. Infatti tu sei già suo ma non lo sai. Però, se tu sei suo, LUI è il tuo TUTTO. Cose da pazzi? No, cose da capire!».</Content>
  </pizzini>
  <pizzini>
    <Id>17</Id>
    <Date>14.01.2013 </Date>
    <Title>NATALE — DUE</Title>
    <Content>Nella notte di Natale il Papa ha detto delle cose importantissime per capire bene lo scorso pizzino. Si è lasciato colpire da un piccolissimo particolare del racconto evangelico. Lascio a Lui la parola:I pastori si affrettavano. Una santa curiosità e una santa gioia li spingevano. Tra noi forse accade molto raramente che ci affrettiamo per le cose di Dio. Oggi Dio non fa parte delle realtà urgenti. Le cose di Dio, così pensiamo e diciamo, possono aspettare. Eppure Egli è la realtà più importante, l’Unico che, in ultima analisi, è veramente importante. Perché non dovremmo essere presi anche noi dalla curiosità di vedere più da vicino e di conoscere ciò che Dio ci ha detto?Preghiamolo affinchè la santa curiosità e la santa gioia dei pastori tocchino in quest’ora anche noi, e andiamo quindi con gioia di là, a Betlemme - verso il Signore che anche oggi viene nuovamente verso di noi. Amen».</Content>
  </pizzini>
  <pizzini>
    <Id>18</Id>
    <Date>21.01.2013 </Date>
    <Title>NATALE — TRE</Title>
    <Content>Vi sarete accorti che pochi sono andati in chiesa perché credono davvero che Gesù, nato duemila anni fa, sia il Figlio di Dio vivo per sempre. Perché TU, proprio tu vai in chiesa e pensi di crederci? Ti aiuto a rispondere. E’ certamente una Grazia, ma è anche perché tutte le generazioni che ci hanno tramandato la notizia l’hanno ricevuta da testimoni oculari.E’ la Storia, bellezza!!! Leggi e rileggi…(…) Infatti, non per essere andati dietro a favole artificiosamente inventate vi abbiamo fatto conoscere la potenza e la venuta del Signore nostro Gesù Cristo, ma perché siamo stati testimoni oculari della sua grandezza (2 Pt 1,16).Ciò che era fin da principio, ciò che noi abbiamo udito, ciò che noi abbiamo veduto con i nostri occhi, ciò che noi abbiamo contemplato e ciò che le nostre mani hanno toccato, ossia il Verbo della vita (poiché la vita si è fatta visibile, noi l'abbiamo veduta e di ciò rendiamo testimonianza e vi annunziamo la vita eterna, che era presso il Padre e si è resa visibile a noi), quello che abbiamo veduto e udito, noi lo annunziamo anche a voi, perché anche voi siate in comunione con noi. La nostra comunione è col Padre e col Figlio suo Gesù Cristo. Queste cose vi scriviamo, perché la nostra gioia sia perfetta (1 Gv 1,1-4)».</Content>
  </pizzini>
  <pizzini>
    <Id>19</Id>
    <Date>28.01.2013 </Date>
    <Title>NATALE — FINE</Title>
    <Content>L’ultimo pizzino della serie natalizia è per spiegare in modo definitivo perché alcuni credono e perché tantissimi non credono. I primi sono, per così dire, andati a vedere, i secondi hanno creduto di essere furbi e hanno chiuso occhi e orecchi!Dove pensi che un ragazzo intelligente stia?I primi discepoliIl giorno dopo Giovanni stava ancora là con due dei suoi discepoli e, fissando lo sguardo su Gesù che passava, disse: "Ecco l'agnello di Dio!". E i due discepoli, sentendolo parlare così, seguirono Gesù. Gesù allora si voltò e, vedendo che lo seguivano, disse: "Che cercate?". Gli risposero: "Rabbì (che significa Maestro), dove abiti?". Disse loro: "Venite e vedrete". Andarono dunque e videro dove abitava e quel giorno si fermarono presso di lui; erano circa le quattro del pomeriggio. (Gv 1,35-39)Dichiarazione di Paolo ai Giudei di RomaE fissatogli un giorno, vennero in molti da lui nel suo alloggio; egli dal mattino alla sera espose loro accuratamente, rendendo la sua testimonianza, il regno di Dio, cercando di convincerli riguardo a Gesù, in base alla Legge di Mosè e ai Profeti. Alcuni aderirono alle cose da lui dette, ma altri non vollero credere e se ne andavano discordi tra loro, mentre Paolo diceva questa sola frase: Ha detto bene lo Spirito Santo, per bocca del profeta Isaia, ai nostri padri: Va’ da questo popolo e dì loro:Udrete con i vostri orecchi, ma non comprenderete;guarderete con i vostri occhi, ma non vedrete.Perché il cuore di questo popolo si è indurito:e hanno ascoltato di mala voglia con gli orecchi;hanno chiuso i loro occhiper non vedere con gli occhinon ascoltare con gli orecchi,non comprendere nel loro cuore e non convertirsi,perché io li risani. (At 28,23-27)».</Content>
  </pizzini>
  <pizzini>
    <Id>20</Id>
    <Date>04.02.2013 </Date>
    <Title>INTERVALLO</Title>
    <Content>L’accostamento tra due canzoni al momento iniziale ci ha portato ad una riflessione importantissima. Le due canzoni sono: La pietra e Il pesce rosso.La pietra non sono io, ma se la prima pietra è essenziale alla mia vita come il mare è essenziale alla vita del pesciolino, vuol dire che l’INIZIO DI ME è un’altra cosa. Si dice OGGETTIVO ciò che E’ inizio, ma che non è ME. Però succede che io posso pensare di cominciare ad essere solo quando mi accorgo di essere (succede proprio alla mia età), cioè mi vien da pensare che IO sono la prima pietra di me; io sono il chicco di grano che adesso esiste. Si dice SOGGETTIVO il principio della mia esistenza quando penso appunto di esserlo IO.La differenza tra le due posizioni è semplicemente enorme e le conseguenze sono ancora più vistose. Nel primo caso sarò logicamente obbligato a riconoscere ed accettare le condizioni di vita stabilite dall’OGGETTIVO. Nel secondo caso sarò io a stabilire il mio modo di pensare e di vivere!».</Content>
  </pizzini>
  <pizzini>
    <Id>21</Id>
    <Date>18.02.2013 </Date>
    <Title>INTERVALLO — DUE</Title>
    <Content>E’ nato un po’ all’improvviso il discorso sulla nostalgia. Ma ha subito dato l’impressione di avere un enorme importanza.Tutti siamo d’accordo che la nostalgia la si prova perché una cosa bella che abbiamo avuto o conosciuto, adesso non c’è più. Ora prova a pensare che di tantissime cose provi un desiderio infinito e, non riuscendo ad averle, resti insoddisfatto. Ora prova a pensare se questa insoddisfazione non sia uguale alla nostalgia. Capiresti che l’infinito non è una cosa astratta, ma qualcosa di cui hai già avuto in qualche modo esperienza. Arriveresti a capire di avere… nostalgia dell’Infinito, cioè di quel principio di Tutto che usiamo chiamare DIO.Prova a risentire la canzone intitolata Il disegno! E un canto che nasce proprio per spiegare come sia possibile provare nostalgia per… un prima. Un prima di cui tu non puoi avere nessun ricordo, ma che certissimamente deve esserci stato, altrimenti non ci saresti adesso. A meno di accontentarti della favola che anche tu vieni dal caso, cioè dal nulla!Tu sei la vera prova dell’esistenza di DIO!!!».</Content>
  </pizzini>
  <pizzini>
    <Id>22</Id>
    <Date>25.02.2013 </Date>
    <Title>PIZZINO STORICO- 11 febbraio 2013</Title>
    <Content>Il mondo intero si ferma stordito dalla notizia che il Papa rinuncia ad essere Papa. Il silenzio dura poco. Si riprende a ricamare a vanvera attorno alle più strane motivazioni. Però la spiegazione scientifica di quell’enorme attimo di silenzio è una sola: si trattava di un atto che si riferisce ad una questione di vita o di morte.Sia pure per un solo attimo tutto il mondo ha dovuto pensare che forse Gesù Cristo, Figlio di Dio, nato e vissuto tra noi, non è una favola. Almeno per un UOMO, qui, sulla faccia della terra, Gesù è un VIVENTE capace di legami di amicizia che riempiono la vita di una persona rendendola capace di gesti grandiosi di libertà e di responsabilità. E’ come trovarsi per un istante tra i pastori di duemila anni fa davanti alla grotta di Betlemme. La vicenda del Papa dimostra semplicemente che non è cambiato nulla: oggi come duemila anni fa puoi metterti in adorazione di Gesù o puoi voltargli le spalle perché non ti interessa. In ogni caso non puoi farlo scomparire, perché: NATO, è vivo per sempre!!!!».</Content>
  </pizzini>
  <pizzini>
    <Id>23</Id>
    <Date>04.03.2013 </Date>
    <Title>PIZZINO STORICO — DUE</Title>
    <Content>il Papa non è più tra noi. Non perché sia morto, ma perché si è ritirato. E’ stata questa naturalezza a spiazzare tutti i cronisti. Un uomo si è messo a ragionare sulla sua vita ed ha chiesto a Dio di ascoltare il ragionamento. Gli ha detto: Dio mio, non ho più nulla di ciò che è necessario per continuare a lavorare nella tua Chiesa: non ho più forza, lucidità, tempo; ho solo il cuore, ma col cuore non si governa, col cuore si ama e si prega. E Dio gli ha detto chiaramente: Ok, il cuore mi basta, riposati, amami e prega. Manderò un altro bravo come te e grazie per tutto quello che hai fatto.Nel suo ultimo Angelus aveva detto: Nei momenti decisivi della vita è in gioco la Fede perché è in gioco Dio. Ma, a ben vedere, in ogni momento siamo di fronte a un bivio: vogliamo seguire l’IO o DIO?. Questa è la vera religiosità e il Papa, con supremo gesto di Magistero, lo ha reso visibile.C’è forse qualcuno che osa dire non essere questa la grandezza dell’Essere Umano?».</Content>
  </pizzini>
  <pizzini>
    <Id>24</Id>
    <Date>11.03.2013</Date>
    <Title>REGNO — UNO</Title>
    <Content>E’ giunto il momento di soddisfare la tua curiosità di conoscere chi sia stato questo Gesù.Pensa a uno che di colpo si mette in vista in un paesino e grida ai suoi concittadini: Non avete capito niente della vita e adesso sono venuto io a spiegarvelo.Dunque Gesù cominciò con una parola apparentemente chiara e disse: REGNO DI DIO (Lc.9,11). Intendeva dire che la vera vita non era né quella degli animali o delle piante e neppure quella degli uomini che vivono senza conoscere Dio e perfino che non era più quella che vivevano quelli del popolo ebraico fino a quel momento, ma la vita vera sarebbe stata quella che per tutti cominciava adesso con la sua presenza. E infatti complicò subito la questione dicendo: Sono io la via, la verità e la vita (Gv.14,6). Come dire che Lui è l’unico a sapere come è fatta la vita, perché ha visto quando è stata fatta dal Creatore e il Creatore, che è suo Padre, lo ha mandato a farla conoscere. Ma siccome si tratta di un segreto, Lui lo rivelerà solo a quelli che diventeranno suoi veri amici.Figurati te se poteva pensare di poter vivere una vita tranquilla.».</Content>
  </pizzini>
  <pizzini>
    <Id>25</Id>
    <Date>18.03.2013</Date>
    <Title>HABEMUS PAPAM 13 MARZO 2013 ore 20.10</Title>
    <Content>Attimo di sorpresa perché non è un pronosticato (era dato 30 a 1). Fratelli e sorelle, buonasera!. Le prime parole le capiscono tutti ed è, perciò, subito simpatia. Le poche, incerte parole successive scatenano il delirio. Poi, improvviso, il segno miracoloso: chiede silenzio per invocare su di lui una preghiera. In due secondi una piazza di centomila osannanti cade in un silenzio tombale. Poi lui guiderà una preghiera fatta di Pater, Ave e Gloria. La sa tutto il popolo.Forse questo è il primo segno che lo Spirito Santo ha accolto l’invocazione di tutta la Chiesa: mandare un Papa semplice, ricco di Fede per aiutare a recuperarla in quelle nazioni dove ora è illanguidita dopo essere stata fiorente.I cosiddetti mass-media riprendono alla grande il vizio delle previsioni e della dietrologia (chi ha perso, chi ha vinto, ecc.). Lui, Papa Francesco, ha detto salutando che domani andrà a trovare la Vergine. Vuole che sia chiaro il suo metodo: quello del MAGNIFICAT!!!».</Content>
  </pizzini>
  <pizzini>
    <Id>26</Id>
    <Date>25.03.2013</Date>
    <Title>REGNO — DUE</Title>
    <Content>Adesso è necessario imparare a trovare nel Vangelo le parole che cerchiamo.Si fa una sigla che indica il nome dell’Evangelista: Mt.=Matteo; Mc.=Marco; Lc.=Luca; Gv.=Giovanni. Poi si mette un numero che indica il capitolo (come dire: la pagina di un libro), poi si mette una virgola e un altro numero che indica il versetto (come dire: una riga di quella pagina).Esempio, Mt.13,3 vuol dire che quello che cerchi è nel vangelo di Matteo al capitolo 13 al versetto-riga n.3.Adesso ascolta bene. Per illustrare le caratteristiche o le leggi della vita come l’ha inventata il Creatore, Gesù non aveva tanta difficoltà nel fare esempi, era un grande inventore di parabole. Ne ricorderemo tante. La difficoltà grossa nasceva quando la gente che lo ascoltava, si accorgeva che stava parlando di come Lui in persona doveva entrare nella nostra vita.Dunque tu comincia a cercare la parabola del Seminatore (Mt.13,3); quella della zizzania (Mt.13,24); il granello di senapa e il lievito (Mt.13,31); la perla e il tesoro nascosto (Mt.13,44); la rete (Mt.13,47); il servo spietato (Mt.18,23); i due figli (Mt.21,28). Comincia a cercare e soprattutto cerca di capire cosa vuole insegnare a te e a tutti.».</Content>
  </pizzini>
  <pizzini>
    <Id>27</Id>
    <Date>03.04.2013</Date>
    <Title>REGNO — TRE</Title>
    <Content>Se hai cominciato a ricercare le leggi della vita contenute nelle parabole, fatti coraggio e continuiamo. I vignaiuoli (Mt.21,33); Il banchetto nuziale (Mt.22,1); Le dieci vergini (Mt.25,1); I talenti (Mt.25,14); Il fico sterile (Lc.13,6); La pecorella e la moneta perdute (Lc.15,4); Il buon samaritano (Lc.10,30); Il figliol prodigo (Lc.15,11).Abbiamo detto che non poteva certo aspettarsi una vita tranquilla: senti un po’ alcune cose che diceva di sé: La casa sulla roccia (Lc.6,47); La cacciata dei mercanti nel tempio (Gv.2,15); Lui è il pane che assicura la vita (Gv.6,28); In Lui si compie la Scrittura (Lc.4,16).Ad un certo punto divenne precisa la questione: Una parte diceva che è buono e una parte diceva che inganna la gente (Gv.7,12). Le discussioni si accendevano pericolosamente (Gv.7,25). E Gesù, imperterrito, mette, per così dire, benzina sul fuoco: Lui ha un’acqua da bere che fa vivere in eterno, dice nel colloquio con la samaritana (Gv.4,14). Dopo aver liberato dal linciaggio una donna adultera, dice di essere la luce del mondo (Gv.8,12). Dopo la guarigione di un cieco nato si presenta come Figlio dell’uomo, espressione che allora equivaleva addirittura a Figlio di Dio».</Content>
  </pizzini>
  <pizzini>
    <Id>28</Id>
    <Date>08.04.2013</Date>
    <Title>REGNO — TRE bis</Title>
    <Content>Ci sono altre parabole che servono a Gesù per far capire cose importanti ai suoi amici o per smascherare la malizia o la stoltezza e la malvagità di tutti quelli che volevano esercitare un potere sulla gente: L’uomo soddisfatto (Lc.12,16); L’amministratore disonesto (Lc.16,1); Il ricco epulone (Lc.16,20); Il fariseo e il pubblicano (Lc.18,9); La vedova noiosa (Lc.18,11).Ricorda che tante volte i suoi amici gli hanno chiesto la spiegazione delle parabole. Questo vuol dire che, per capire veramente una parabola, la devi imparare a memoria, in modo da poterla sentire e risentire un’infinità di volte… fin che ti venga la voglia di capirla davvero.E’ sempre Gesù che regala agli amici il senso vero delle parabole. Non dimenticarlo mai!».</Content>
  </pizzini>
  <pizzini>
    <Id>29</Id>
    <Date>15.04.2013</Date>
    <Title>REGNO — QUATTRO</Title>
    <Content>In un crescendo senza limite, Gesù utilizzerà la figura del pastore per presentarsi come colui che offre la sua vita per salvarci. In occasione della morte di Lazzaro dice: Io sono la resurrezione e la vita, chi crede in me non morirà in eterno. Parole inaudite. Dirà che, senza di Lui, nessuno potrà fare niente, perché Lui è la vite e noi siamo i tralci (Gv.15,5) e, quindi, che solo Lui potrà garantirci di vivere nella libertà (Gv.8,32). Arriverà a dire: Chi ama il padre o la madre più di me, non è degno di me (Mt.10,37). Manda sette maledizioni ai capi del popolo (Mt.23,13). In un intero capitolo di Matteo, il quinto, dice di avere l’autorità di capovolgere completamente il codice di vita che tutti avevano usato finora.Da ultimo ricordiamo le parole dette per sigillare il suo potere di restare per sempre tra noi come sacrificio vivente che ci rende giusti finalmente agli occhi dell’Eterno: Prendete e mangiate, questo è il mio corpo. Prendete e bevete, questo è il mio sangue (Mt.26,26). Sono le parole dell’ultima cena, quelle che potete risentire in tutte le Sante Messe.».</Content>
  </pizzini>
  <pizzini>
    <Id>30</Id>
    <Date>22.04.2013</Date>
    <Title>MIRACOLO — UNO</Title>
    <Content>Abbiamo raccolto le parole dette da Gesù e ascoltate da tante persone. Alcune persone non le hanno più dimenticate e sono arrivate fino a noi. Mettetevi al loro posto e potrete capire che scossa hanno provato nel sentirle. Ma anche noi adesso dobbiamo fare uno sforzo per capire come hanno fatto a convincersi con certezza assoluta della cosa più incredibile di questo mondo, perché era letteralmente una cosa di un altro mondo: UNO, UNO, in carne ed ossa, del quale quasi nessuno aveva mai sentito neanche che ci fosse, perché ha vissuto trent’anni nel nascondimento (solo alcuni compaesani lo conoscevano come figlio del falegname; e forse qualche compagno di scuola o di giochi si ricordava di Lui, e qualche ufficiale della sinagoga - la chiesa di allora - lo vedeva al sabato), UNO così che dice di essere Dio! Doveva dare le prove!E le prove potevano essere solo i MIRACOLI, perché sono i miracoli gli unici gesti che producono risultati impossibili a qualsiasi uomo, dal momento che il risultato non rispetta nessuna delle leggi dell’universo, tipo: il malato terminale muore; il morto non torna in vita; il cieco nato non potrà mai vedere ecc. ecc. Invece Lui produceva proprio questi eventi impossibili!!!».</Content>
  </pizzini>
  <pizzini>
    <Id>31</Id>
    <Date>29.04.2013</Date>
    <Title>MIRACOLO — DUE</Title>
    <Content>Ha cominciato a stupire la gente un giorno nella sinagoga, quando, davanti a tutti, si fece dare il rotolo della Bibbia; lesse la profezia di Isaia che tutti da secoli cercavano di capire, perché parlava di uno (il Messia!) che sarebbe venuto, mandato da Dio, a portare praticamente la felicità. Finito di leggere, disse con calma: Ecco, il Messia è qui, davanti ai vostri occhi (Lc.4,21). Tutti rimasero senza fiato per la commozione, ma, appena Gesù cominciò a spiegarsi bene, li fece arrabbiare tutti al punto che volevano ucciderlo.Ecco subito una cosa da dire: Gesù sa che cercando di far capire che Lui è Dio, troverà pochissimi che gli crederanno, tantissimi che crederanno di capire immaginandolo capace addirittura di cacciare i Romani invasori e tantissimi che, ritenendolo un mago, un imbroglione, un indemoniato, un bestemmiatore, lo vorranno uccidere.Nel primo miracolo che farà si vede bene che Gesù sa che, operando un miracolo, avvicina l’ora della sua morte (Gv.2,1) e lo ha detto ai suoi amici. I suoi amici non volevano sentire queste cose, ma Gesù fu tremendo: Chi mi riconosce sarà perseguitato (Mc.13,9)».</Content>
  </pizzini>
  <pizzini>
    <Id>32</Id>
    <Date>06.05.2013</Date>
    <Title>MIRACOLO — TRE</Title>
    <Content>Notiamo che la voglia di ammazzare Gesù è cominciata subito, si è realizzata nella crocifissione e non è finita e non finirà mai. Allora viene una domanda: perché accettavano di riconoscerlo Dio? C’è una sola risposta: era troppo evidente che quell’Uomo aveva i poteri di Dio! Ma c’è anche una ragione più profonda che capiremo più avanti (adesso diciamo solo che nasceva nel cuore qualcosa di simile all’innamoramento!). Un giorno gli portano un paralitico (Lc.5,18), Lui lo saluta dicendogli: Ti sono rimessi i tuoi peccati. E’ una bestemmia e lo minacciano di denuncia penale. Gesù risponde: Per me, dire che rimetto i peccati (cosa che non si vede) e dire ‘alzati e cammina’ (cosa che si vede bene) è la stessa cosa. Non ci credete? Allora dico: Alzati, prendi la barella e vai a casa. E così succede.Un giorno una donna piena di emorragie si fa largo tra una ressa enorme. Gesù si ferma e chiede chi gli ha toccato il mantello perché: Ho sentito una forza che usciva da me. La donna guarisce di colpo e trova il coraggio di presentarsi (Lc.8,40)».</Content>
  </pizzini>
  <pizzini>
    <Id>33</Id>
    <Date>13.05.2013</Date>
    <Title>MIRACOLO — QUATTRO</Title>
    <Content>Un giorno va da Giairo e, strada facendo, vengono a dirgli che la figlia è morta. Arriva alla casa piena di gente in pianto. E Lui calmo dice: Non piangete, la bimba dorme. Lo deridono in modo atroce. Lui entra in camera, prende la manina della morta e dice: Fanciulla, alzati. Si alzò all’istante (Lc.8,54). Qui ricordiamo due miracoli enormi: il cieco dalla nascita e la resurrezione di Lazzaro. Sono racconti con una straordinaria quantità di piccoli particolari che rendono evidenti tre cose.1°. Se uno non vuole credere al miracolo, è perfino disposto a negare anche quello che vede (come dire che ha il potere perfino di annullare quello che Dio compie!!!).2°. Gesù fa dei gesti per rendere evidente la sua volontà di compiere il miracolo che sempre infallibilmente succede, che si veda o che non si veda. Pensa fin da adesso a quando dirà, prendendo in mano il pane: Questo è il mio corpo; come quando ha detto: Ti sono rimessi i peccati.3°. Non compie alcun miracolo per farsi una fama e un successo, anzi…».</Content>
  </pizzini>
  <pizzini>
    <Id>34</Id>
    <Date>20.05.2013</Date>
    <Title>LA GITA</Title>
    <Content>Aquileia, Grado, Barbana, Palmanova… non c’è al mondo un Ufficio del Turismo che non suggerisca queste mete di viaggio. Ma può succedere che il TURISTA non cerchi o non s’accorga del midollo di queste realtà e quindi le consideri come una natura morta (un quadro, magari molto costoso, che si compera per una voglia e che deve stare in casa ben in vista… ma appeso ad una parete).Aquileia dice invece due cose: 1) L’uomo ha costruito la città, anche prima di Cristo, cercando di rispondere ai bisogni che provava (casa, negozi, templi, officine, porti), ma senza sapere perché viveva e, alla fine, tutto è diventato un rudere.2) Ma, in mezzo a quella città, arriva un giorno uno che dice di aver incontrato UNO che svela il Mistero della nostra vita. Da quel giorno nasce in quella città una Compagnia di persone che fanno tutto come gli altri… ma in un altro modo.Grado e Barbana sono la prova vivente che questa Compagnia è capace di trasformare le paludi in luoghi di Bellezza. Palmanova è la prova che la Compagnia è capace di vincere il nemico e di durare per sempre.Non abbiamo sognato: la Compagnia è la Chiesa! IL suo midollo è Cristo vivo ora!!!!».</Content>
  </pizzini>
  <pizzini>
    <Id>35</Id>
    <Date>27.05.2013</Date>
    <Title>MIRACOLO — CINQUE</Title>
    <Content>Adesso facciamo l’elenco dei miracoli più noti, che cercherai tu stesso nei Vangeli: Le nozze di Cana, La pesca miracolosa, La moltiplicazione dei pani, I dieci lebbrosi, Il figlio della vedova di Naim, La donna Cananea, I ciechi di Gerico, Il cieco nato, La donna curva, La resurrezione di Lazzaro.Arriverà anche il momento di parlare del miracolo dei miracoli: la Resurrezione di Gesù. Adesso ricordiamo solo il finale del Vangelo di Giovanni: Qui ha scritto il discepolo che rende testimonianza di tutti questi fatti e li ha messi per iscritto. Vi sono ancora molte cose compiute da Gesù, che se fossero scritte una per una, penso che il mondo stesso non basterebbe a contenere i libri che si dovrebbero scrivereE’ questo Gesù che ha trasformato dodici uomini in un fondamento di una Chiesa indistruttibile (Mt.16,18). Promettendo di restare con noi fino alla fine del tempo e di guidarci nella vita con i Sacramenti, fino a portarci nella Vita Eterna».MIRACOLO (SEI)Cogliamo l’occasione di capire la differenza tra la fede e la Scienza. Si tratta di due modi di conoscere. In ambedue lo strumento è la ragione.Conoscenza è sempre passare da un prima a un dopo. Ma ci sono due modi: la Logica e l’Evidenza.La conoscenza normale è esercizio di Logica: da un dato conosciuto si formula una ipotesi, la si verifica con esperimenti e così si arriva ad un’altra conoscenza. Qui si può e si deve osservare il passaggio dal prima al dopo. E’ la Scienza. La ragione la fa da padrona se ubbidisce a tutte le regole della Logica.Ma ci sono situazioni di conoscenza nelle quali è ben conosciuto il prima ed è evidente il dopo, ma non c’è possibilità di vedere il passaggio (si dice miracolo), così che il dopo diventa indimostrabile pur essendo evidente. Qui la ragione ha un compito molto importante, ma delicatissimo. Prima di tutto deve vincere la tentazione di rifiutare ciò che non è passato sotto la sua osservazione. Poi, però, è obbligata, dall’evidenza, a verificare se c’è trucco. Infine deve trovare il coraggio di ricordare a se stessa che ci possono essere cose più grandi di lei.Questo è già Fede, cioè Ragione molto ma molto illuminata».MIRACOLO (SETTE)Ci sono poi situazioni nelle quali ti viene davanti un dato, ti viene proposta una verità che, per così dire, ti impone di riconoscerla per la sua corrispondenza con tutto quello che TU sei e che nel profondo del tuo cuore ti piacerebbe fosse vero. Ne resti così affascinato che l’accetti e la affermi con la stessa sicurezza (evidenza) con la quale sei certo di esistere.Ma non vedi da dove viene: è la Rivelazione o Gratuità assoluta. Qui la Ragione è nella tentazione massima di rifiutare, di negare, perché non solo la cosa è più grande di lei, ma è addirittura obbligata ad ammettere che ci sia un’altra fonte di conoscenza. Però anche qui, se segue tutte le regole della Logica, arriva ad essere lei stessa felicissima di ciò che viene a sapere.In fondo, siccome non si vede l’origine, ci sono solo dei testimoni (da Gesù in poi). Si tratta di verificare la loro sincerità. Non è difficilissimo!!!».INCONTRIAbbiamo accennato (in Miracoli cinque) al rapporto personale con Gesù. Avvicinare le persone una a una è proprio il suo metodo preferito. Anche davanti alla folla non dimentica mai che è composta da singole persone.Qui raccogliamo un elenco di incontri da esaminare attentamente. La Samaritana (Gv.4,1); L’adultera (Gv.8,1); Zaccheo (Lc.19,2); Il giovane ricco (Mt.19,22); I primi due discepoli (Gv.1,40); Matteo (Mt.9,9); Natanaele (Gv.1,45); La vedova nel tempio (Mc.12,41); Giovanni (Gv.19,27 e poi ricordiamo che verrà indicato per cinque volte: discepolo prediletto). E infine, nella configurazione dell’ADUNATA finale (Mt.25,31) per lo scrutinio che valuterà tutta la vita, ci svela l’incontro con tutti (anche se noi non ci siamo accorti, o addirittura non ci crediamo) e questo suo incontro con tutti è il segreto della vita. C’è quella ADUNATA finale perché c’è stata una CHIAMATA (si dice: una VOCAZIONE) e rispondere è inevitabile (molto ma molto più che dire obbligatorio).Hai voglia di capire che la vita è una vocazione o ti viene un po’ di paura?».</Content>
  </pizzini>
  <pizzini>
    <Id>36</Id>
    <Date>03.06.2013</Date>
    <Title>VOCAZIONE — UNO</Title>
    <Content>Per capire cosa è la vita, la parola vocazione è perfetta ed evidente, ma… inaccettabile.Guarda qualsiasi bestiolina: non farà mai una cosa che non corrisponda alla sua natura (a meno di essere obbligata da un domatore, che però la rende ridicola e artificiale).Guarda te o qualsiasi compagno e registra quante volte fate cose senza senso (quando dite il famoso boh), eppure abbiamo l’intelligenza.Se hai usato bene i pizzini, sai anche perché questo succede: fare bene è fare secondo il progetto del Costruttore (= cor-rispondere) che ti chiama (in latino si dice voca) al mondo per uno scopo. Ma questo è l’ubbidienza, che non ci piace. Vocazione è, allora, la possibilità offerta a tutti di diventare perfetti. Ma occorre assolutamente desiderare di capire quale è il progetto, altrimenti rimarrai sempre nella non-corrispondenza, cioè nella disubbidienza.Sarà pazzesco, ma sembra che tutti noi ci siamo così abituati a fare quello che vogliamo che oramai siamo persuasi che sia proprio questo il progetto.Bisogna, a questo punto, trovare il coraggio di parlare di peccato originale!».PECCATO ORIGINALE Tu sai benissimo che ci sono degli incidenti che provocano paralisi definitive. La persona non muore, ma per sempre vivrà in carrozzella o stesa a letto. Sono le conseguenze dell’incidente.Ebbene, la nostra Santa Chiesa ha saputo direttamente da Dio che è successo un incidente proprio quando apparve il primo uomo (per questo Dio è l’unico testimone). Da quel momento nessuno è più capace di vivere in modo perfetto (come sarebbe logico). E’ stato un incidente che ha prodotto un danno irreversibile, come la modifica del DNA dell’essere umano. Si chiama, appunto, PECCATO (= disastro mortale) ORIGINALE (= accaduto all’origine della vita).La nostra curiosità vorrebbe sapere cosa è realmente successo per avere delle conseguenze così atroci. La Chiesa risponde di stare ben attenti a non confondere il fatto con le modalità: può succedere che siamo capaci di negare il fatto solo perché a noi non sembrano gravi le modalità. Se, per esempio, è successa una disubbidienza a Dio, potrebbe anche essersi trattato solo di mangiare una mela (cosa che a noi sembra ridicola), ma dimentichi che l’ordine era di Dio. Come uno che muore solo perché ha toccato i cavi dell’alta tensione!».</Content>
  </pizzini>
  <pizzini>
    <Id>37</Id>
    <Date>07.06.2013</Date>
    <Title>PECCATO ORIGINALE — DUE</Title>
    <Content>Dunque ci è andata bene. Potevamo morire. Adesso sappiamo perché è così facile fare il male. Si è rotto il rapporto vitale, la totale e gratuita familiarità con il Creatore, cosa che dava un benessere, una felicità, una potenzialità, una immortalità. Possiamo solo immaginare!Possiamo però capire che sarebbe stato necessario un rimedio, un rimedio non immaginabile; perché, se il rimedio per una sbucciatura di ginocchio è un piccolo cerotto, il rimedio per un incidente mortale è solo l’intervento di un Salvatore. Dio che ha assistito impotente (per amore alla Libertà) alla sciagura del peccato originale, ha trovato la maniera per rimediare: un’offerta di vita per una offesa alla vita. Avrebbe mandato il Figlio, non a dargli un bacino, come farebbe il figlio furbetto che si accorge della rabbia sulla faccia della mamma, ma il sacrificio di se stesso mediante la morte.Il prezzo della nostra riabilitazione è dunque questo gesto d’amore sconfinato di Gesù per noi. Come ha fatto e come fa Gesù a salvarci? Se è impossibile o inutile ricostruire l’incidente, è possibile, anzi necessario, partecipare alla riabilitazione!». PECCATO ORIGINALE (TRE)Rimane però un po’ di curiosità, perché noi non riusciamo a capire come sia possibile che per un gesto ci siano delle conseguenze così spaventose e definitive.Se ci facciamo aiutare da persone che vivono nel silenzio, come i monaci, per vedere con lucidità (come hai bisogno del buio per vedere le stelle) nel DNA della vita, scopriamo che al principio (cioè così come erano stati pensati, voluti e creati da Dio), Adamo ed Eva (I GENITORI DI TUTTI NOI) vivevano come bambini nella felicità immensa della familiarità con Dio Creatore, perché, intelligentissimi com’erano, vedevano che tutto, ma proprio tutto, era stato loro regalato da questa Bontà infinita e per sempre. Perciò vivevano nella fiducia e felicità totale.Il diavolo, che viveva ben prima di loro, con una semplice domanda falsa sconvolse e distrusse questa fiducia insinuando il dubbio: Davvero Dio vi ha proibito di mangiare i frutti di tutti gli alberi?. Dio aveva proibito solo di mangiare i frutti di un albero e ad Adamo ed Eva non era mai venuto in mente che ci fossero diversi alberi. E’ stato il diabolico trucco a distruggere la naturale fiducia.» IL PECCATO ORIGINALE (Forse un riassunto)La vita nel Paradiso Terrestre favoriva la crescita di uno schema mentale che, partendo dalla evidenza che tutto era dono, sviluppava una incondizionata e totale fiducia nella Bontà del Creatore. Il maledetto serpente-diavolo, intelligentissimo e perfido, truccando una semplice domanda, di colpo distrusse lo schema mentale insinuando il dubbio al posto della fiducia.Facciamo un esempio: due innamorati conservano gelosamente nel loro portafoglio la fotografia del loro primo bacio: occhi socchiusi e felicità dipinta sul volto. Un gelosissimo rivale, abilissimo fotografo, costruisce due fotomontaggi: Lui che bacia un'altra, Lei che bacia un altro e… invia per posta. Riuscite ad immaginare che cosa succede? Crolla il mondo e finisce per sempre un amore. Ecco, si è rotto lo schema mentale.E così il Mistero buono si muta in una incognita minacciosa. Altro che Creatore Buono! E’ invece un essere invidioso e prepotente! Altro che tutto regalato! Tranelli a non finire e necessità di difendersi respingendolo il più possibile lontano dalla nostra vita. Con questo schema mentale, rotto irrimediabilmente, nasce ciascuno di noi..»VOCAZIONE (DUE) (a sorpresa!!!)Sorpresa, perché proprio uno di voi mi ha chiesto il pizzino due della Vocazione.Il pizzino due della vocazione lo dovete costruire voi durante i lunghi mesi di vacanza. Rileggendo poco alla volta tutti i pizzini dell’anno, dovreste arrivare a sentire il bisogno di rispondere a questa semplice domanda: Volete continuare a pensare che Dio vi ha messo al mondo senza uno scopo, senza un compito?. Se riuscite a rispondere NOOO!!!, non vi sarà difficile capire la risposta classica del Catechismo: Dio ci ha creati per conoscerlo, amarlo, servirlo in questa vita per goderlo poi in Paradiso.A ognuno la libertà di dare un contenuto pratico a questa magnifica risposta.».</Content>
  </pizzini>
  <pizzini>
    <Id>38</Id>
    <Date>09.09.2013</Date>
    <Title>PIZZINO DI PROVA</Title>
    <Content>E’ la 38.a volta che diamo il benvenuto per il primo giorno di scuola. E’ però la prima volta che lo ricordiamo con un pizzino, per la semplice ragione che abbiamo inventato i pizzini da poco.Tanti vostri genitori sono stati come voi piccoli alunni di questa scuola. Forse addirittura erano seduti allo stesso banco. Vuol dire che questa scuola è per voi come una casa, una DOMUS (che in latino vuol dire casa).La casa è un luogo necessario e bello per la vita e questo lo potete capire tutti. Anche la scuola è una cosa necessaria alla vita, ma tu puoi fare fatica a capirlo. Siamo qui per aiutarti a capire!Intanto ti suggerisco di vedere e rivedere immagini sportive che saranno utilissime per capire bene il prossimo pizzino: la staffetta, la cronometro a squadre, il nuoto sincronizzato, la stessa squadra di calcio. Ti diremo che il rapporto con i tuoi compagni di classe è indispensabile per far emergere il campione che c’è in te!»</Content>
  </pizzini>
  <pizzini>
    <Id>39</Id>
    <Date>16.09.2013</Date>
    <Title>CLASSE</Title>
    <Content>Sapevi che la parola classe deriva da una parola latina che significa convoglio?Avrai giocato a battaglia navale e ti sembrerà di capire bene la parola convoglio. Purtroppo, invece, per capirla bene bisogna pensare ad una realtà di guerra, quando una nazione, per vincere su un’altra, le manda contro un convoglio. Cioè un insieme di navi che hanno diversissima grandezza (pensa ad una portaerei e ad un sommergibile…) e diversissime velocità (pensa a una corazzata e ad un motoscafo…). Ebbene, la potenza di fuoco della flotta navale dipende dalla sua capacità di restare compatta, perché soltanto così le singole unità possono raggiungere il massimo rendimento, sostenendosi, difendendosi e aiutandosi a vicenda. Ma c’è una legge fondamentale da rispettare, che si chiama, appunto, La legge del convoglio: la velocità del convoglio è stabilità dal naviglio più lento!!!L’immagine è per dirti una verità incredibile. Vuoi diventare il più bravo della classe? Non cercare di diventarlo!!! Non deridere quelli che sembrano meno bravi. Tieni stretta l’amicizia con tutti i tuoi compagni. Impara ad aiutare e pazientare, a spingere e frenare. Solo così diventerai un perfetto Capitano!»</Content>
  </pizzini>
  <pizzini>
    <Id>40</Id>
    <Date>23.09.2013 </Date>
    <Title>INIZIO</Title>
    <Content>Ognuno di noi crede fermamente di essere capace di cominciare ogni cosa senza bisogno di niente e di nessuno: basta l’impulso, basta che io abbia voglia di cominciare! Il potere di cominciare è in me! Ma com’è allora che quando TU cominci non ci sei neanche? (domanda alla mamma!). Non è, per caso, che quando tu cominci, in realtà semplicemente continui tutto quello che c’è già prima di te? Non è, per caso, che, per cominciare veramente, TU hai bisogno di tanto e di qualcuno? Immagina un neonato abbandonato nel deserto da una carovana di nomadi: quante probabilità credi che abbia di vivere? ZERO!Questa immagine credo che sia la vera situazione di uno che pensa di non aver bisogno di nulla e di nessuno per cominciare qualsiasi cosa. E tu, adesso, stai cominciando addirittura un ANNO SCOLASTICO.Ti consiglio di abituarti a questa preghiera: Ispira, Signore, le nostre azioni e accompagnale con il tuo aiuto, perché abbiano sempre da Te il loro inizio e in Te il loro compimento.Da niente e nessuno a da Te e con Te. Una bella differenza!!!»</Content>
  </pizzini>
  <pizzini>
    <Id>41</Id>
    <Date>30.09.2013 </Date>
    <Title>IL CARTELLO</Title>
    <Content>Hai visto il cartello della faccia senza volto? Adesso cerco di spiegartelo.Davanti al televisore vieni in contatto con una infinità di cose che succedono. Risultato del contatto? ZERO. Per te è esattamente come non fosse successo nulla. E invece succedono miliardi di cose che costituiscono il mondo nel quale tu vivi. Ma tu resti come i sassi del Torre. Non assorbi nulla, nel tuo cervello non si deposita nulla.Pensa al chicco di granturco o all’embrione della persona. Sono un misterioso concentrato di potenza vitale, ma esplodono e diventano, solo se messi in condizione di assorbire il nutrimento. L’uno nel terreno, l’altro nel grembo materno. Assorbire la realtà è la genialità della natura ed è il meccanismo della memoria. Misterioso ma sperimentabile. Infatti tu puoi accorgerti di diventare solo se impari a capire che tutto ciò che accade, in qualche modo, è per te. Comincia a farti raccontare dal nonno o dal papà e vedrai quante cose… sei già stato! Addirittura prima di nascere. Scoprirai che non parti da ZERO, il tuo volto è stato costruito da altri. Non può essere vero che tu sei Nessuno!!!»</Content>
  </pizzini>
  <pizzini>
    <Id>42</Id>
    <Date>07.10.2013 </Date>
    <Title>PIZZINO DEI PIZZINI</Title>
    <Content>L’anno scolastico trascorso (2012-2013) ha visto la novità dei pizzini. Quelli che li hanno veramente utilizzati, si sono riempiti di domande (vedi i quaderni di classe). Questo è il vero scopo dei pizzini: farti venire tante domande. Le domande sono il segno più sicuro che una persona è ancora in vita: di un morto si dice che ha l’encefalogramma piatto!In più il pizzino ti rende astuto perché ti aiuta a capire se le risposte che vengono date alle tue domande sono vere o false. Per esempio, se a una tua domanda uno ti risponde: Ma sei scemo? Che domanda è? Chi ti ha messo in testa queste cose?, ecco tu hai la certezza che si tratta di una persona nemica, perché non è possibile che tu debba essere scemo solo perché ti viene il desiderio di capire una cosa!!! Quindi il pizzino è un aiuto alla tua intelligenza e non ha paura della tua intelligenza, anzi! Ricorda però che l’intelligenza è come un motore potente, un utensile portentoso, un’arma micidiale… ma si può perdere o sviluppare; oscurare o illuminare; ingannare o amare. Queste ultime cose dipendono solo da te.»</Content>
  </pizzini>
  <pizzini>
    <Id>43</Id>
    <Date>14.10.2013 </Date>
    <Title>MALALA</Title>
    <Content>Malala è una ragazzina del Pakistan, candidata al premio Nobel per la Pace a 16 anni. Premio Nobel vuol dire che nessuno al mondo più di lei ha favorito la Pace. Cosa ha fatto di tanto grande? Nel suo paese ci sono i talebani, che sono musulmani fuori di testa e si oppongono, ammazzando la gente, ad ogni forma di progresso, specialmente impedendo alle bambine di istruirsi a scuola o impedendo addirittura le vaccinazioni, perché non credono agli sviluppi della medicina, o proibendo alle donne di considerarsi persone. Malala è sfuggita ad un assalto, ferita, portata in Inghilterra per essere operata e poi ha fatto di tutto per arrivare all’ONU a dire a tutto il mondo queste orribili cose. Fissate bene in mente queste sue parole: Un bambino, un libro, una penna possono cambiare il mondo!Incredibili!!! E tu che non sei più un bambino, che maneggi da anni penne e libri, magari sei qui senza voglia di frequentare la scuola.Una delle due: o Malala dice sciocchezze, o tu sei pericolosamente fuori di testa come i talebani.Io dico VIVA MALALA!!!!!!!»</Content>
  </pizzini>
  <pizzini>
    <Id>44</Id>
    <Date>21.10.2013 </Date>
    <Title>CATECHISMO</Title>
    <Content>Adesso rispondo alla domanda che tutti, in un modo o nell’altro, hanno fatto: perché ci hai dato il piccolo catechismo?Rispondo raccontandovi quello che mi ha detto il cardinale di Milano di ritorno dall’America dove era stato a visitare una famosa Università Ebraica. Tutte le mattine, escluso il sabato, tutti gli studenti, per tutta la mattina, studiano la loro Bibbia e il loro Catechismo. Nel pomeriggio ognuno studia le materie che ha scelto per diventare Medico, Ingegnere, Professore ecc. E poi diceva che da noi il 90% dei laureati non sa neppure cosa sia il Catechismo! C’è una bella differenza! Ricordate i tre scalpellini di un’enorme cantiere che alla domanda: Cosa stai facendo? rispondono, il primo ingrugnito: Non vedi che sto spaccando i sassi?; il secondo, asciugando il sudore, dice: Sto guadagnando il pane per i miei figli!; il terzo, voltandosi col volto illuminato da un sorriso, dice: Sto costruendo una Cattedrale!.C’è differenza o no? E da dove viene la differenza? Può venire solo dall’abitudine a riflettere sulla vita aiutati dalla Parola di Dio (Catechismo), l’Unico che Ha parole che spiegano il rapporto tra la vita e l’Eternità. Come disse S.Pietro a Gesù.»</Content>
  </pizzini>
  <pizzini>
    <Id>45</Id>
    <Date>28.10.2013 </Date>
    <Title>TELEFONINI E BUON SENSO</Title>
    <Content>Avevo appena sentito da Gianluca racconti raccapriccianti di ragazzini e ragazzine di 12 e 13 anni che sono finiti in mano a delinquenti pedofili o spacciatori perché hanno creduto di giocare e hanno giocato con i telefonini, non volendo credere che possono diventare giocattoli pericolosissimi.Gianluca è un ispettore di polizia postale e telematica, quindi è un testimone quotidiano di queste disgrazie spesso irrimediabili. Mi faceva l’esempio di ragazzi che prendono a calci petardi inesplosi o maneggiano armi trovate in un cassetto o sfidano sui tralicci i cartelli di pericolo mortale. E’ lo stesso mi diceva. Come è lo stesso? E’ lo stesso perché questi ragazzini o ragazzine ridono delle raccomandazioni a stare attenti, a stare con mamma e papà, a diffidare di complimenti di adulti sconosciuti, a non cercare amicizie con persone ignote, virtuali, ecc..Mi venne da pensare: Certo, se venisse qui qualche ragazzino morto… a raccontare quanto gli è costata la sua bravata…. Ma Gesù ha detto: Se non ascoltano i vivi, non ascolteranno i morti.E’ questione di buon senso. Tu sai cos’è il buon senso?»</Content>
  </pizzini>
  <pizzini>
    <Id>46</Id>
    <Date>04.11.2013 </Date>
    <Title>PARAGONE</Title>
    <Content>Ti piacerebbe paragonare il tuo iniziare la scuola al pilota che si accomoda dentro una Ferrari? Dici: Io uguale ad un pilota di Formula Uno? Magari! Ma la scuola uguale a una Ferrari? Nooo!!!!. E io dico: Perché no?.Tu dici no perché continui ad immaginare che le cose belle, le cose più belle, si avverano da sole, come in un sogno, basta desiderarle! Non è così. Per questo è utile il paragone tra te e il pilota della Ferrari. Può darsi benissimo che nella pratica il pilota realizzi un sogno. Ma devi sapere che ha dovuto affrontare una quantità enorme di difficoltà…, o meglio, ha dovuto essere aiutato ad affrontarle: SCUOLA, PATENTE, SCUDERIA, ALLENAMENTO, PROVE, CIRCUITO, MACCHINA, GUIDA, GARA, CAMPIONATO, INNOVAZIONI. E, per ognuna di queste difficoltà, altre difficoltà e altri aiuti. Il tutto diventa poi paragonabile ad una grande corsa ad ostacoli.Così è per te, che da qualche tempo ti sei accorto di essere nella VITA. Stai ancora sognando o ti stai accorgendo che ci sono difficoltà? Gli ostacoli bisogna vederli bene, prenderli di mira e… saltarli. Se no si perde la gara e cioè si sbaglia la VITA. Vuoi forse sbagliare la vita? Sarai mica matto! E allora decidi subito di lasciarti aiutare.SCUOLA uguale VITA. TU uguale PILOTA…PIZZINO, modestamente, uguale ad AIUTO.»</Content>
  </pizzini>
  <pizzini>
    <Id>47</Id>
    <Date>11.11.2013 </Date>
    <Title>EMERGENZA UOMO</Title>
    <Content>Un personaggio illustre ha spiegato questo titolo allo scorso Meeting di Rimini raccontando una storiella.Un vecchio pesce incontra due vispi pesciolini e li saluta così: Com’è l’acqua questa mattina?. I due pesciolini sbattono le pinne un po’ sorpresi per un attimo e poi se ne vanno domandandosi: Ma che cos’è l’acqua?. Cioè non sapevano neanche dove vivevano!!!Così può succedere che noi ci muoviamo vivacissimi nella nostra vita, ma senza neanche sapere che cosa sia la vita. E’ vero o no che tu staresti a giocare tutto il giorno? Che ti basterebbe avere sempre in mano il cellulare, niente scuola, niente esami, niente proibizioni, solo feste con gli amici, discoteca… Niente passato, niente futuro, solo un infinito presente! Esattamente come il tuo amato cagnolino!Non ti viene, però, il sospetto che lui sia semplicemente una bestia? Così è eliminata ogni differenza tra bestia e uomo. Praticamente viene estinta la specie umana! Ecco l’emergenza: esattamente come per il panda o la foca monaca, o la balena, o la tigre del Bengala ecc. ecc.»</Content>
  </pizzini>
  <pizzini>
    <Id>48</Id>
    <Date>18.11.2013 </Date>
    <Title>ECOGRAFIA</Title>
    <Content>Prova a chiedere alla mamma se ha conservato un’ecografia di quando tu eri nel suo pancino. Ti mostrerà un cartoncino che sembra la foto di un cielo temporalesco pieno di nuvole disordinate e magari nel mezzo ti fa vedere due crocette su qualcosa di più oscuro e ti dice: Tu sei quel centimetro!!! Ti verrebbero o no tante domande? Se sì, buon segno. Se no, brutto segno.Dovremo fare ancora tanti, ma tanti pizzini! Ti abbiamo dato un libricino intitolato Dottrina cristiana. Nell’indice sono indicati 30 argomenti. Ti sono familiari come le parole: discoteca, cellulare,, videogioco, playstation? Se sì, vuol dire che siamo già insieme sullo stesso pianeta. Se no… dobbiamo imparare a comunicare, perché siamo… sconnessi! Non è né impossibile né difficile.Due ragazzini sulla terra: nessuno sa dov’è l’altro, ma ambedue sentono una voce che li invita all’incontro. Alla domanda: Come facciamo?, la voce risponde: Osservate e Ragionate. Un giorno a scuola, osservando il mappamondo (e ascoltando bene il professore), scoprono che ogni punto della terra ha un antipodo ed è perpendicolare al centro. Si incontreranno. Perfetto, anche se fantasioso.Diventi curioso del CENTRO?»</Content>
  </pizzini>
  <pizzini>
    <Id>49</Id>
    <Date>25.11.2013 </Date>
    <Title>PARTENZA</Title>
    <Content>Pronti, via… Quante volte per giocare hai sentito queste parole? E quante volte hai sentito che… la partenza è falsa? Così il pizzino n° 2 diventa valido solo se tu decidi di usare bene la tua intelligenza, di svilupparla, di illuminarla e di amarla, perché hai capito che è un motore potente.Ma come fai a capire se stai usando bene l’intelligenza? Tieniti forte, perché la risposta è incredibile… Ti accorgi di diventare ubbidiente!!! Infatti il motore è per farti andare non a vanvera, ma diritto a un traguardo e, quindi, devi diventare attento alle orme, alle tracce… e seguire le tracce è esattamente ubbidire!!! Papa Francesco ha detto a tre milioni di giovani che devono andare contro corrente. Non per fare i diversi, ma perché, se siete svegli, vi accorgete che intorno, tutti e tutto vi consiglia di lasciarvi andare, di seguire quello che fanno tutti: divertimento, sballo, disimpegno, cioè il contrario che cercare le orme. Nel Vangelo Gesù ha descritto uno che la pensava così (Lc 12,19) e gli ha detto STOLTO, che è peggio di sentirsi dire BOCCIATO.»</Content>
  </pizzini>
  <pizzini>
    <Id>50</Id>
    <Date>02.12.2013 </Date>
    <Title>SFORZO — UNO — Per Natale</Title>
    <Content>La Vergine ha partorito un Figlio. E’ nato per noi un bimbo. Dio si è fatto uomo.Ma cosa stanno dicendo? Come fa una Vergine a partorire un figlio? E, un bimbo per me vuol dire un fratellino che prendo in braccio uscendo dalla chiesa? E come fa un Dio invisibile, onnipotente ed eterno (così dicono) a diventare un essere di carne, piccolo e mortale? Può venirmi in mente solo l’esempio di un miliardario che vuol provare a vivere come un barbone! Penso che per forza deve far finta e, se per caso non facesse finta e venisse trovato morto sotto un ponte, coperto di stracci e ridotto a pelle ed ossa, tutti direbbero: … è un pazzo. Finzione o Pazzia sono le uniche parole che ci vengono in mente, per la semplice ragione che nessuno di noi ha mai visto una cosa simile e dunque non possiamo avere la parola di una cosa che non esiste. Qui ti viene chiesto lo sforzo uno: su nessun vocabolario di lingue conosciute troverai la parola: STRIZZULIZZIO. Sai perché? Perché non esiste lo STRIZZULIZZIO!! Ma siccome esistono le parole che hai sentito in chiesa, vuol dire che qualcuno ha visto ed è stato aiutato a capire.»</Content>
  </pizzini>
  <pizzini>
    <Id>51</Id>
    <Date>09.12.2013</Date>
    <Title>SFORZO — DUE — Per Natale</Title>
    <Content>Allora, CHI ha visto e COSA ha visto? O chi ha sentito e cosa ha sentito?Qui dobbiamo conoscere la parola RIVELAZIONE. E’ una parola magica, perché si riferisce ad una fonte di verità che viene da fuori. Non nasce nel cervello: si stampa nel cervello ed è un misto di vedere e di sentire. La cosa certa è che una RIVELAZIONE porta una sicurezza assoluta di verità. Cioè uno viene a sapere qualcosa che mai avrebbe potuto sapere, solo perché QUALCUNO glielo dice o glielo fa vedere.E allora andiamo indietro nei millenni, quando un giorno a UNO è stato detto che il mondo è creato, che l’uomo è creato, che l’uomo ha peccato, che una donna avrebbe avuto un figlio capace di rimediare al peccato. Da quel giorno, da quell’UNO, giorno dopo giorno, queste parole, invece di perdersi nel mondo delle favole, sono state raccolte, custodite, scritte e aumentate gradualmente in base a cose che succedevano, e venne su un popolo e un libro. E’ la storia meravigliosa del popolo Ebraico e della Bibbia. Un fatto grandioso e oggi ancora presente.Ma poi, un altro giorno, successe l’inimmaginabile: un uomo si presentò in mezzo a una chiesa di allora (Sinagoga) e disse: Io sono Colui del quale hanno parlato e scritto nei secoli!!!!»</Content>
  </pizzini>
  <pizzini>
    <Id>52</Id>
    <Date>16.12.2013 </Date>
    <Title>SFORZO — TRE — usa l’immaginazione — Per Natale</Title>
    <Content>In quella sinagoga c’erano persone che avevano visto quell’uomo toccare gli occhi a un cieco nato e ridargli la vista, o rimproverare un indemoniato e liberarlo, guardare lebbrosi e guarirli, sfamare cinquemila persone con la merenda di un ragazzino, chiamare Lazzaro morto al sepolcro e farlo uscire. E lì provavano una strana sensazione: cioè la corrispondenza tra ciò che avevano VISTO CON GLI OCCHI sbarrati e la presenza di questo uomo. L’incredibile che avevano visto, qui diventava spiegabile.Ma altri si alzarono a dire: Noi ti conosciamo. Sappiamo tutto di te, come fai a fare le cose che dicono?.Tutti a pensare: Cosa sta succedendo?. Scattava la caccia al Mistero!!!Luca, Matteo, Marco e Giovanni si danno da fare con interviste, indagini, testimonianze. C’è un mare di testimoni. E si imbattono subito in un fenomeno sorprendente! Uno zoccolo duro, durissimo di intellettuali e autorità che lo odiano a prescindere da tutto, disposti a negare l’evidenza dei fatti miracolosi prodotti da Gesù.Che sia questo il nocciolo del MISTERO! Come spiegare, allora, che tanti ne sono affascinati fino a legarsi per la vita?»</Content>
  </pizzini>
  <pizzini>
    <Id>53</Id>
    <Date>07.01.2014 </Date>
    <Title>SFORZO ULTIMO - Sempre per Natale</Title>
    <Content>Dunque. Dicono che il Creatore dell’universo ha scelto un angolino (la terra) per fare, diciamo, un esperimento. Abitarlo con esseri pensanti che, accorgendosi di tutto, non finiscono più di complimentarlo e lodarlo.Esperimento fallito! Non sia mai! (E’ peggio del Villa che perde a dama…)Rivincita. Viene giù di persona e stabilisce la sua dimora per sempre!Per LUI il sempre è cosa normale e, quindi, si intende fino alla fine del mondo. (Più o meno 15 miliardi di anni ancora…). Il suo scopo è far capire che è stato LUI e, quindi, è ancora LUI a fare tutto (tutto vuol dire dal filo d’erba alle foreste); che, quindi, noi siamo suoi (e, quindi, meticoloso com’è, di noi conta i capelli del capo e previene i pensieri) e che dobbiamo imparare a farlo contento. E, per non ripetere l’insuccesso, è venuto in forma di uomo perfetto per rendere possibile a tutti vedere e sentire come si deve fare.Secondo te, in conclusione, questa sua decisione cambia qualcosa qui sulla terra o no? Nota che non ti chiede di capire come ha fatto e come fa! Non abbiamo la testa per capire. Apparentemente ti chiede molto meno, ti chiede di guardare, di fidarti e di seguirlo.Io prenderei in mano il Bambino prima di disfare il presepio e sottovoce gli direi: … ma tu, Bambino, chi sei veramente?»</Content>
  </pizzini>
  <pizzini>
    <Id>54</Id>
    <Date>13.01.2014 </Date>
    <Title>PROTAGONISTA</Title>
    <Content>Hai preso in mano il Bambinello per metterlo nella scatola fino al prossimo presepio? E gli hai fatto la domanda che ti abbiamo suggerito (… ma TU, BAMBINO, chi sei veramente?)? Se non lo hai fatto… perché non lo hai fatto? Perchè te ne freghi o perché ti sembra di parlare a una statuina come un bambino dell’asilo?Il fatto è che Gesù è nato per te. E’, cioè, un tuo fratellino. Tu puoi ignorarlo. Ma Lui è stato dato a te, è nato per te, vive con te, incollato a te e nulla e nessuno potrà mai cambiare le cose.Come fai a pensare che tutto questo non ti interessa? Minimo, ma proprio minimo (cioè per restare un essere che usa un po’ di ragione), devi incuriosirti. Potresti anche tu scoprire la cosa più importante, più bella, qualcosa di unico e grande per cui vale anche morir, dice una delle nostre canzoni. E la canzone ti dice anche qual è questa cosa: ogni giorno che passa imparare ad amare per davvero il Signore (questo Fratellino che ti è stato dato) e a portarlo nel mondo. Questo è, tra l’altro, il senso pieno dell’ultimo slogan che abbiamo appeso in salone: Protagonisti nel cambiamento. Perché tu e Lui, o meglio: Lui e tu, formerete una coppia eccezionale, capace di grandi cose nella vita!»</Content>
  </pizzini>
  <pizzini>
    <Id>55</Id>
    <Date>20.01.2014 </Date>
    <Title>TOCCA A TE</Title>
    <Content>Prima di continuare la serie dei pizzini, mi sembra importante fermarci su un particolare della vita del piccolo Gesù. Potete leggere il racconto nel vangelo di Matteo (2,13-23). Lo volevano uccidere. Quel Bambino che avete messo nel presepio, proprio quello, lo volevano uccidere. E per essere sicuri di riuscirci, hanno ucciso nel suo paese tutti i bambini della sua età.Mi è venuto una specie di sogno orribile: i miei bambini (che siete voi) inseguiti e uccisi perché portavano a casa in braccio il bambino Gesù! Fuori dal sogno, è vero che anche oggi i malvagi vogliono uccidere Gesù e i suoi amici. Avrai sentito anche tu per il telegiornale che in tanti paesi, soprattutto musulmani, fanno attentati per uccidere i cristiani. Tanti però sono tranquilli, perché da noi questo pericolo non c’è. Invece c’è un pericolo maggiore. Infatti se ti viene davanti un violento che ti vuol uccidere, tu puoi scappare e trovare aiuto nella polizia; ma se ti trovi con uno magari famoso per il cinema o la canzone o il Grande fratello, e lui ride di Gesù e della Chiesa e della Fede, e ti fa sentire stupido se dici le preghiere e vai al catechismo?Capisci perché devi decidere di conoscere bene il Bambino del presepe e il suo segreto!!!»</Content>
  </pizzini>
  <pizzini>
    <Id>56</Id>
    <Date>27.01.2014 </Date>
    <Title>DOMANDE</Title>
    <Content>Ci sono tante domande che somigliano alle scintille dei fuochi d’artificio: durano un attimo poi ricadono come cenere. Ci sono tante domande che sono come le bolle di sapone: sono appariscenti, ma non hanno nessuna consistenza. Ci sono invece domande che si istallano nella mente come i semi nella terra. Queste sono le vere domande perché riguardano qualcosa della vita. Per capire quali sono le une o le altre, basta semplicemente vedere se restano o se scompaiono. Se restano sono importanti… e la risposta? I semi restano nella terra e richiedono pazienza. Le risposte alle domande importanti le devi aspettare con pazienza. Verranno a suo tempo. Come il raccolto dopo la semina, inesorabilmente.Tu non devi agitarti… aspetta come il contadino. Custodiscile come fa la terra con il seme. Difendile dalla dimenticanza, magari segnandole su un foglietto che appenderai al muro della tua cameretta. E soprattutto abìtuati alla osservazione di tutte le cose, combattendo, questo sì, la distrazione. Proverai, finalmente il gusto grande che si ha comprendendo le cose importanti!»</Content>
  </pizzini>
  <pizzini>
    <Id>57</Id>
    <Date>03.02.2014 </Date>
    <Title>PAZIENZA</Title>
    <Content>Nell’ultimo pizzino, quello sulle domande, c’è scritto che le risposte le devi aspettare con pazienza. Voglio farti capire bene cosa vuol dire qui avere pazienza. Non vuol certo dire addormentarti o distrarti. Al contrario, vuol dire stare sulla domanda e, per così dire, guardarla e riguardarla da tutte le parti.Facciamo un esempio facile facile. In una classe: in una classe faccio una domanda birichina e dico: in una fontanella un secchio viene riempito in due minuti… in quanto tempo si vuoterà? Scommetto che di colpo si alzeranno le mani per rispondere. E uno risponde: Due minuti! e uno risponde: Tre minuti! ecc. ecc. Cosa dimostrano questi alunni? Di non aver capito niente! Hanno solo il gusto, un po’ troppo televisivo, di farsi notare. Non hanno neppure capito la domanda, non si sono accorti che la domanda… è fasulla. Perché sia una vera domanda devo sapere tante cose: la capacità del secchio, il modo del suo scarico, le dimensioni dei fori di uscita ecc. Ecco: la Pazienza è dunque la capacità di scoprire notizie attorno all’oggetto della domanda: soprattutto l’interesse dal quale nasce; i tentativi di risposta che sono già stati dati; la sincerità delle persone che le hanno date.»</Content>
  </pizzini>
  <pizzini>
    <Id>58</Id>
    <Date>10.02.2014 </Date>
    <Title>AL RICOVERO</Title>
    <Content>Ho osservato questa mattina al ricovero una persona molto anziana con in mano un rosario e una giovane immobile in carrozzella perché cieca dalla nascita. Un pensiero malvagio mi suggerì per un momento: Ecco due persone che non fanno nulla, incurabili, un peso per la società. L’angioletto buono ha subito urlato: Villa, sei impazzito?. Ma oggi a tantissimi viene e resta in mente il primo pensiero! E si convincono che è giusto, al punto che lo utilizzano per fare le leggi.Tornando a casa sono passato davanti a tanti bar con tanta gente seduta davanti ad un bicchiere, con la sigaretta in bocca. Stravaccati e con lo sguardo perso. Questi sì che non fanno nulla!!! Perché intanto la vecchietta, grano grano, si avviava consapevole all’incontro con la VERITA’. E la giovane assaporava nella mente la visione della VERITA’ delle parole che aveva sentito nella Messa. Le ore e i giorni passano per gli uni e per gli altri. Ma per gli uni sono ore e giorni di un cammino, per gli altri sono come le mosse di uno zombie che ciondola per lunghi sentieri senza una méta.»</Content>
  </pizzini>
  <pizzini>
    <Id>59</Id>
    <Date>17.02.2014 </Date>
    <Title>PRESENZA</Title>
    <Content>In questi giorni due momenti della Parola di Dio mi hanno riportato alla memoria il pizzino dell’anno scorso intitolato AIUTO PER IL PIZZINO (3°).1°. Dove sono due o tre riuniti nel mio nome, Io sono in mezzo a loro (Mt. 18,20).2°. Tutto è stato fatto per mezzo di Lui e senza di Lui niente è stato fatto di ciò che esiste (Gv. 1,3).Mi domando se si sta parlando di un fantasma inesistente o di una PRESENZA che è all’origine di tutto. Qui sta dicendo che di tutto quello che vedi o senti o pensi, tu non sei l’origine. Prova a dimostrare il contrario!!! Quindi smetti di fare lo stupidino e comincia a fare lo scienziato che di fronte anche alla più piccola cosa cerca di capire che cosa è. Come hanno fatto gli ebrei quando una mattina hanno visto sui campi una cosa biancastra e dissero: Man hu? ( = cosa è?) ed era addirittura cibo per loro ( = la manna).Vai anche a rileggere Apocalisse 2,17 perché forse si parla di un premio a chi si abitua a cercare di capire: Al vincitore darò la manna nascosta e una pietruzza sulla quale sta scritto un nome nuovo che nessuno conosce all’infuori di chi lo riceve.»</Content>
  </pizzini>
  <pizzini>
    <Id>60</Id>
    <Date>24.02.2014 </Date>
    <Title>LO SPECCHIO</Title>
    <Content>Vorrei diventare uno specchio. Il tuo specchio. Vorrei mettermi davanti alla tua faccia ed aspettare che TU, vedendoti riflesso, dica: MA TU CHI SEI VERAMENTE?. E io, diventato tuo specchio, risponderei: TU SEI TU, NESSUN ALTRO SARA’ MAI COME TE. Perciò approfitto per dirti che la cosa più scema che puoi fare è cercare di somigliare a un modello che va di moda. Invece devi accettare di essere te stesso, ma senza gasarti. Chiuso il primo collegamento!!!Riprendi in mano il pizzino dell’INIZIO, perché, comunque, è vero che sei all’inizio della Vita e, quindi, facendo la preghiera suggerita, comincia a desiderare che qualcuno ti stia vicino per non sbagliare i primi passi. Questo pizzino ti può già assicurare che la tua preghiera è stata ascoltata. Però lasciati fare, come dice una nostra bella canzone. Puoi già intuire che ESSERE TE STESSO è, stranamente, un AFFARE che interessa moltissimo qualcun altro? Chi c’è dietro il PIZZINO? Tra qualche anno lo scoprirai. Intanto, mi raccomando, USA LA TUA TESTA!!!»</Content>
  </pizzini>
  <pizzini>
    <Id>61</Id>
    <Date>10.03.2014 </Date>
    <Title>CARNEVALE E CENERI — 1°</Title>
    <Content>Due cose, così diverse, e così ravvicinate... Non può essere un caso. Sullo sfondo c’è il Vangelo di domenica (Mt. 6,24): Nessuno può servire due padroni…. Infatti la Chiesa ne approfitta per mettere in chiaro definitivamente la questione dell’uomo: o la Verità o la Menzogna. Non esiste via di mezzo; o meglio, la via di mezzo rimane una illusione che a noi, però, piace tanto. Oggi a tutti piace tanto. Si chiama relativismo, tanto denunciato e combattuto sia da Papa Giovanni Paolo II (tra poco santo!) sia da Benedetto XVI (ancora vivo accanto a Papa Francesco). Inutilmente denunciato e combattuto, come diremo nel prossimo pizzino.Qui parliamo della Verità che è nella Liturgia delle Ceneri. Cosa è l’uomo? L’uomo è la persona creata da Dio per essere segno del suo splendore Divino, che, però, non volendo accettare di essere stato creato, si è rovinato per sempre diventando incapace di Splendore; a meno di pentirsi e lasciarsi salvare da Gesù, mandato da Dio a rimediare al pazzesco errore. Nel Catechismo è spiegato tutto. Ma, oggi, a chi interessa il Catechismo? Ed ecco il carnevale!»</Content>
  </pizzini>
  <pizzini>
    <Id>62</Id>
    <Date>17.03.2014 </Date>
    <Title>CARNEVALE E CENERI — 2°</Title>
    <Content>Da sempre il demonio soffia sul fastidio che l’uomo prova nel pensare di essere creato; ma è solo da qualche secolo che è riuscito a far esplodere nell’uomo la rabbia contro Dio. E da allora ha aiutato l’uomo a inventare una Verità su se stesso.Il carnevale è un momento di questa invenzione. Consiste nel provare a vivere, per qualche giorno, secondo la tua immaginazione. Cosa vuoi essere? Cosa pensi di essere? Mettiti la maschera e vivi così! Non costa nulla e nessuno te lo può proibire! Intanto vedi che è possibile vivere senza pensare più a Dio e vedi che non succede niente di male. Poi vedi che sono tutti d’accordo e, per televisione, ti spiegano come oggi siamo arrivati a capire che dio è una favola, che l’onnipotenza è, in realtà, la nostra capacità di fare tutto e che il successo è l’unico vero ideale da coltivare. Tu dici: Ma no, il carnevale è divertimento e vacanza. E’ vero, ma chi ti aiuta a divertirti nella vacanza?Apri bene gli occhi e torna dal carnevale con un po’ di cenere sulla testa, non dentro la testa!»</Content>
  </pizzini>
  <pizzini>
    <Id>63</Id>
    <Date>24.03.2014 </Date>
    <Title>CARNEVALE E CENERI — 3°</Title>
    <Content>Cenere sulla testa è Verità, cenere nella testa è Menzogna.Come fanno a oscurare la Verità e far trionfare la Menzogna? Il trucco comincia manipolando la storia. E’ facilissimo! Quando succede una cosa, sempre c’è chi la trova giusta e chi la trova sbagliata. I tuoi libri di storia, come i nostri giorni, sono pieni di guerre (pensa che l’anno scorso i vescovi ne hanno contate più di quattrocento nel mondo) e la guerra vuol dire esattamente che metà è da una parte e metà dall’altra parte. E queste due parti, secondo te, dove vanno a finire quando la guerra termina? Restano tali e quali. E chi vince ha il vantaggio che può gridare di aver avuto ragione. Semplice, no? Chi poi viene dopo, cioè noi, può essere poco interessato a conoscere la verità. Ma, comunque, chi viene dopo, essendo figlio di chi c’era prima, è già schierato, senza volerlo, da una parte o dall’altra. Sarà dunque una lotta senza fine e, intanto, chi vince, sia pure provvisoriamente, ha gioco facile a imporre la sua verità. Questo gioco è sempre un gioco sporco proprio perché è un gioco diabolico. A farla breve, oggi ti dicono che tutto il Catechismo è una favola. Tu c’eri? E allora cosa vuoi sapere! Viva il carnevale. Questa è la cenere nella testa!»</Content>
  </pizzini>
  <pizzini>
    <Id>64</Id>
    <Date>31.03.2014 </Date>
    <Title>CARNEVALE E CENERI — Fine</Title>
    <Content>Io ho la cenere sulla testa e non voglio essere preso in giro. E’ vero, e non mi costa tanto ammetterlo, che non sono capace di fare tutto (addirittura ho delle buche nelle materie e non arrivo mai primo nella campestre!). E’ vero che posso fare il bullo e avere tanti fans… Ma quando mi capita, devo attaccarmi per ore ai cartoni animati o alla playstation per dimenticare una sensazione di nullità che mi viene proprio per aver fatto come mi pareva invece di quello che dovevo fare. Come la mettiamo? E non venirmi a parlare di depressione, di senso di colpa, di fragilità psicologica… perché ti prendo a pedate. Mi sembra più ragionevole la spiegazione del Villa, quando nel pizzino n.1 ci ricordava che siamo fatti per l’infinito. Io sono al mondo perché sono amato da un Creatore. Dici che questa è una favola? E’ comunque meglio della schifezza della scimmia. Io mi sento bene al mattino quando viene scelto, tra migliaia, il Santo protettore della giornata. Anche questo è fantasia? Se viene ben invocato, il Santo è capace di ottenere il miracolo. Mi tengo la mia cenere sulla testa e lascio a te il delirio di onnipotenza che è cenere nella testa.»</Content>
  </pizzini>
  <pizzini>
    <Id>65</Id>
    <Date>07.04.2014 </Date>
    <Title>LO SPECCHIO — DUE</Title>
    <Content>Ammettiamo, dunque, che tu ti metta davanti a questo specchio e ti venga da fare la grande domanda: Ma tu, chi sei veramente?. Per rispondere esattamente ti chiedo un po’ di calma. Stai tranquillo, non voglio menare il can per l’aia, ma è necessario usare un metodo sicuro!Quando hai un qualche disturbo, ti rivolgi al medico che ti propone gli esami del sangue. All’ospedale prendono una goccia del tuo sangue, la distruggono rendendola invisibile su un vetrino, la ingrandiscono un milione di volte col microscopio elettronico e descrivono quello che si vede. Il tuo medico legge quello che hanno scritto e ti dice come stai!!!Hai capito che ci vuole un MICROSCOPIO? Ci vuole un enorme ingrandimento per rispondere alla semplice domanda: Ma tu chi sei veramente?. E cosa può essere l’enorme ingrandimento? Il sogno? L’immaginazione? Il menefreghismo? Quello che dicono e fanno milioni di altri? Ma allora perché il Papa continua a dire e ripetere ai giovani di tutto il mondo di andare contro corrente? O pensi che il Papa sia un povero vecchio che non può capire nulla dei giovani (ma allora i milioni di giovani alla GMG?) o decidi di ascoltarlo anche TU.»</Content>
  </pizzini>
  <pizzini>
    <Id>66</Id>
    <Date>14.04.2014 </Date>
    <Title>PASQUA — UNO</Title>
    <Content>Sta arrivando la Pasqua. Dovremo prepararci alla Pasqua. Per moltissimi, anche intorno a noi, la Pasqua significa solo un’occasione di vacanza. Però anche questi sono costretti a riferirsi a qualcosa di incancellabile nella storia, per il fatto che è semplicemente accaduto. E cosa è accaduto? Che un uomo crocifisso e sepolto è… uscito dal sepolcro! Una cosa talmente mai avvenuta e talmente impossibile da immaginare che diventa perfino impossibile inventarla. Se anche ci fosse stato un pazzo a inventarla, tutti si ricorderebbero del pazzo e non della cosa inventata. Come mai, invece, ancora oggi noi ricordiamo questo avvenimento? Semplicemente perché è una eredità. Infatti i testimoni (nota le virgolette) di generazione in generazione sono diventati un popolo di fratelli (nota anche queste virgolette) e noi siamo gli ultimi generati in questo popolo. Noi personalmente possiamo anche ridere di questo. Ma il RISORTO ha promesso che nulla e nessuno riuscirà mai a interrompere la vita di questo popolo fino alla fine del mondo.Vedi tu!»</Content>
  </pizzini>
  <pizzini>
    <Id>67</Id>
    <Date>16.04.2014 </Date>
    <Title>PASQUA — DUE</Title>
    <Content>Spieghiamo le virgolette attorno alla parola testimone. Di solito si intende per testimone la persona che assiste ad un fatto. Nel nostro caso i testimoni raccontano (vedi tutti i Vangeli) che credevano di vedere un fantasma!Volete sapere la cosa più curiosa? Gli unici testimoni della Resurrezione sono i soldati messi a guardia del sepolcro. Anche loro, per la verità, non hanno visto un gran che: qualcosa di accecante e di sconvolgente come una pietra tombale che rotola via come un fuscello e poi il panico per la tomba vuota che restava la prova incancellabile del fallimento ingiustificabile della loro armata e giurata vigilanza. Roba da fucilazione!Gli amici di Gesù, invece, si sono trovati nella condizione di accettare una evidenza… impossibile. Esattamente come succede in un miracolo. Come è per noi oggi: una certezza più forte di ogni dimostrazione! Gesù, muovendosi con estrema disinvoltura in questa condizione di vita a LUI perfettamente connaturale, si è anche divertito ad aiutare gli amici a convincerli che non era un fantasma, ma che essendo proprio LUI, faceva diventare vero per sempre tutto quello che era stato con loro.»</Content>
  </pizzini>
  <pizzini>
    <Id>68</Id>
    <Date>28.04.2014 </Date>
    <Title>PASQUA — TRE</Title>
    <Content>La primissima notizia dell’evento arriva là dove deve essere soffocata: la caserma della guarnigione militare. I soldati del picchetto di guardia arrivano sconvolti di notte a fare un rapporto impossibile. Sono scappati. Già questo, oltre che umiliante, è inaccettabile. Roba da fucilazione: defezione di fronte al nemico! Non hanno fatto prigionieri, non hanno fatto un solo arresto. Perché? Non c’era nessuno. Ma allora di quale nemico stiamo parlando? Anzi, di cosa esattamente stiamo parlando? C’era un terremoto, la pietra è rotolata via, una luce accecante, fantasmi, voci o canti, ma… soprattutto scomparsa del cadavere! Come scomparsa??? Scomparso…, volatilizzato!!! Scemenze, assolute scemenze! Sì, ma tra qualche ora il fatto sarà scoperto e allora? Illuminazione! Furto… si tratta di un furto di cadavere. Aprire immediatamente la caccia ai colpevoli. Saranno sicuramente i suoi amici. Domattina la gente deve trovare circolante questa notizia. La gente sarà stuzzicata dalla notizia che scatenerà pettegolezzi a non finire che a poco a poco si spegneranno. Ma i soldati? Il Prefetto romano? Ci pensiamo noi.»</Content>
  </pizzini>
  <pizzini>
    <Id>69</Id>
    <Date>05.05.2014 </Date>
    <Title>PASQUA — QUATTRO</Title>
    <Content>Ci pensiamo noi, chi? Noi, quelli che ci hanno pensato finora. Quelli che credevano di aver sistemato tutto eliminando un fastidioso predicatore. E infatti Maria di Magdala, al sepolcro vuoto, si rivolge a uno di spalle con la domanda: Se sei stato tu a rubarlo… (Gv 20, 15). Poi correrà a dire che ha visto Gesù e penseranno che è impazzita dal dolore.Ma uno - pensate: uno! - mantiene il sangue freddo: pur incalzato dalla passione di capire bene, mette la testa dentro il sepolcro e osserva. Osserva e vede. Vede e crede! Cosa ha visto Giovanni? Fai un esperimento: costruisci dei bambolotti come fanno nelle sagre con i palloncini e… mettili a letto. Poi (ti dico dopo cosa devi fare) apri la stanza e chiedi agli amici di scoprire dove sono spariti i bambolotti. Ti diranno che sono stati rubati. Tu fai notare che le lenzuola non sono state mosse e che nessuno è entrato in camera. Allora diranno che è una magìa! (la magìa consiste in fatti nel pungere i bambolotti con uno spillo e così si afflosciano). Ma, nella realtà, la magìa non ha alcun senso, anche se l’effetto è proprio quello. Ci vuole una parola nuova ed unica per un evento nuovo ed unico. E la parola è: RISORTO!!! E Gesù adesso è qui!»</Content>
  </pizzini>
  <pizzini>
    <Id>70</Id>
    <Date>12.05.2014 </Date>
    <Title>PASQUA — CINQUE</Title>
    <Content>L’operazione compiuta quella notte nella caserma è l’uccisione di una notizia vera. Uccidono Gesù una seconda volta costruendo lucidamente una menzogna. E’ la costruzione di questa menzogna la prova scientifica della Resurrezione. Perché Gesù si era identificato proprio come Verità. E lo hanno ucciso dopo aver fatto di tutto per soffocare la presenza di questa Verità. Ora che credevano di poter dire che finalmente non c’è più, devono inventare una menzogna per nascondere il fallimento della loro operazione. Loro non sanno dov’è. Questa è la verità davanti a tutto il mondo. E sono rosi dalla vergogna. Per questo sono diventati più cattivi, solo cattivi e assassini. Perché Lui, uscito dalla sua carne mortale, si è messo a vivere in un corpo mistico. Nuovo e speciale, fatto da tutti quelli che lo amano e per questo si amano e che si chiama CHIESA. Attenti però a non diventare come Pietro che per tre volte disse: No, no, quello lì non lo conosco!!!.La ragione per amarlo oggi è la stessa di allora: Tu sei il Figlio di Dio morto per me! Se questa ragione non fa presa sul tuo cuore… tu nascondi la sua Resurrezione.»</Content>
  </pizzini>
  <pizzini>
    <Id>71</Id>
    <Date>19.05.2014 </Date>
    <Title>PASQUA — SEI</Title>
    <Content>Ti sarà accaduto, andando in gita in montagna (e se no puoi provare adesso…), di fermarti a guardare indietro per capire bene dove sei arrivato. Così dobbiamo fare ancora una volta con la vicenda di Gesù. Guardare indietro per vedere dove siamo arrivati… Dirai: cosa vuol dire dove siamo arrivati? Abbi pazienza. Se tu guardi indietro aiutato dai tre ultimi pizzini, non fatichi ad immaginare lo sconvolgente putiferio avvenuto in un piccolissimo territorio e dunque tra poche persone. Puoi capire che la ricostruzione esatta (tipo foto documentaria) dell’avvenimento è praticamente impossibile ed inutile, mentre è naturale che ognuno di quelli che sono stati presi dentro, abbia raccontato a modo suo quello che gli è toccato. E questo è per noi una grande fortuna, perché abbiamo tante testimonianze che, confrontate, danno un puzzle fantastico. Dunque tutte singolarmente verissime.Così, guardando indietro, vediamo amici storditi, impauriti; forse tentati di dimenticare tutto. Ma qualcosa, o meglio QUALCUNO, impedisce loro di dimenticare, anzi li aiuta a raccogliersi intorno alla MADRE. Già, come si fa a non stare vicino ad una donna-madre così straziata!? Puoi ben immaginare che quella Madre avesse dentro di sé l’incrollabile certezza che il Figlio-suo e non suo (cioè di Dio) non poteva essere svanito.»</Content>
  </pizzini>
  <pizzini>
    <Id>72</Id>
    <Date>26.05.2014 </Date>
    <Title>PASQUA — SEI BIS e fine</Title>
    <Content>E, standole vicino, si accendeva anche in loro una vaga, timida, stranissima attesa (come potevano ragionevolmente, tranquillamente, pensare di poter rivedere il morto?). Perciò si ritrovavano e poi si riunivano strettamente a quella DONNA. Un po’ per affetto, un po’ per paura, un po’ per pregare. E così riuniti sono stati trovati, pochi giorni dopo, proprio dal RISORTO.Adesso ricerca nei racconti del Vangelo queste parole: Non abbiate paura; Perché cercate tra i morti Colui che è vivo?; Ricordate ciò che vi aveva detto; Sarò con voi fino alla fine del mondo; Venite a me….Ecco, rispetto a quel Venite a me, tu a che punto sei? Magari non capisci neppure di cosa si parla. O non ti interessa nulla. E se l’andare a LUI significasse scoprire cosa è veramente la vita e la felicità?»</Content>
  </pizzini>
  <pizzini>
    <Id>73</Id>
    <Date>03.06.2014 </Date>
    <Title>IL MICROSCOPIO</Title>
    <Content>L’ingrandimento di un milione di volte è dentro in una frasetta che avrai sentito al Catechismo o a Messa un… milione di volte: Tu sei destinato alla vita eterna. Perciò, quando ti vedi allo specchio, non fermarti a dire: Quello sono io, ma fatti venire la voglia di capire cosa c’entra con te, adesso, l’Infinito o la Vita Eterna; perché, fin che non capirai questo, non capirai nulla di quello che sei veramente TU. Per adesso posso solo dirti che è facilissimo, perché abbiamo sia il microscopio sia la foto dell’ingrandimento!!!Attento: la foto del Tuo ingrandimento all’infinito è quella dell’originale che è Gesù e il microscopio che te lo fa vedere è la CHIESA. Sei deluso? Preferisci vivere nell’illusione di sapere tutto di te e di non aver bisogno di nulla e di nessuno per essere te stesso? Rallegrati, sei in buona compagnia, perché tutti, dico tutti, vogliono che tu la pensi così. Io, tuo specchio, ti prendo per un braccio amichevolmente e ti dico: Non fare lo stupido! Hai già perfino dimenticato che sei al mondo perché… qualcun altro ti ha fatto? Vuoi o no, anzi vogliamo o no partire da cose certe per dare fondamento sicuro alla tua crescita? Impara a nuotare per… andare contro corrente.»</Content>
  </pizzini>
  <pizzini>
    <Id>74</Id>
    <Date>09.06.2014 </Date>
    <Title>LA SCALA</Title>
    <Content>Forse per il caldo torrido di questi giorni, che toglie un po’ di lucidità al cervello, viene un dubbio atroce: che i 46 pizzini dello scorso anno siano finiti nel cestino della carta straccia…Non sto dicendo che siano pezzi di Vangelo, ma piccoli gradini di una scala, sì! Stiamo costruendo una scala a pioli allungabile all’infinito e facilmente pieghevole, così che puoi usarla per… salire un metro o mille metri. Perché ci deve portare fino alla Verità. Ma noi sappiamo che la VERITA’ è una PERSONA che ci attende. E tu ti avvicini, o forse Lei si avvicina passino passino. Quindi, ogni pizzino che ti ricapita in mano è capace di dare un colpetto al tuo desiderio di incontrare la PERSONA-VERITA’. Se non senti questo colpetto è un brutto segno. Vuol dire che non ti si è ancora acceso il desiderio della Verità. Ti accontenti di essere al mondo senza fare neanche la fatica… di un desiderio, perché le cose ti… vengono incontro da sole. E tu vivi come un robot. Non ti viene un po’ di vomito? Vuoi continuare a dire: Ma perché devo fare fatica?.»IL TEMPOSalutandovi per la fine dell’anno scolastico, mi ha impressionato la visione del lungo tempo che vi sta davanti all’inizio delle vacanze. Ed ho pensato alle diversità in cui ci si trova dentro il tempo. Uno è ricco e uno è povero; uno è sano e uno malato; uno è fortunato e uno sfigato; uno è industriale e uno disoccupato. Ma tutti, proprio tutti hanno in comune la dose del tempo: 24 ore ogni giorno, non un minuto più, non un minuto meno.E se fosse questa l’unica cosa che conta davanti a DIO? Cioè se l’unico punto di esame e di valore consistesse nella domanda sull’uso del tempo? Prova a riflettere sulla parabola dei talenti (Mt.25, 14). Uno ha avuto 5 e rende 10, uno ha avuto 2 e rende 4. Hanno lo stesso premio. Uno ha avuto 1 e riconsegna 1 pensando di essere stato furbo. Venne severamente punito. Se avesse detto che ha usato tutto il tempo a girare in tutte le banche per investire il talento, raccogliendo solo rifiuti e derisione per la sua miseria e tutto avvilito e tremante avesse riconsegnato il talento che è riuscito a salvare a prezzo di grandi sacrifici e umiliazioni? Avrebbe avuto lo stesso premio degli altri!!! Non ci credi? Allora vai a controllare la parabola dei vignaiuoli dell’ultima ora (Mt.20, 16).»USO DEL TEMPOPensa al cartellone che dice: E’ inutile vivere se non vuoi imparare a diventare utile. E’ il problema delle lunghe vacanze.Suggerisco punti per tenere acceso il desiderio di utilità.1° Appena sveglio e prima di andare a letto, una bella preghierina perché così racchiudi la tua giornata in uno spazio legato all’Infinito.2° Prima di mettere cibo in bocca, fermati un istante per pensare a quelli che muoiono di fame (se qualcuno nota il tuo raccoglimento e ti chiede se stai bene, non vergognarti a dire che stai pensando a chi muore di fame).3° Trova un quarto d’ora per sederti a rileggere un pizzino con un quaderno vicino per scrivere quello che ti viene in mente.4° Appena ti chiedono di fare qualcosa, scatta e fallo a regola d’arte.5° Se hai la fortuna di appartenere ad una parrocchia o a un paese che propone iniziative missionarie o caritative o di socialità, buttati dentro.6° La domenica presentati al Parroco e chiedigli di farti leggere una lettura (però preparati bene) o di fare il chierichetto.7° Lavora di fantasia come il ragazzino che, col permesso della mamma, si recava sulla piazza e teneva d’occhio i vecchietti in difficoltà con la bicicletta o nell’attraversamento e offriva aiuto!!!!»DOVERIC’è un cartellone duro da accettare: Per chi è creato non esistono diritti ma solo doveri, alcuni facili, altri difficili. Più passa il tempo e più capisco che indica una verità enorme. O la accetti, e allora vivi addirittura in sintonia con l’Infinita intelligenza del Creatore. O non l’accetti e allora devi strisciare tra una finzione e un’altra per mantenere l’illusione di una verità.Tu sai benissimo che ti puoi attaccare così fortemente ad una tua idea, al punto da diventare feroce contro chi è attaccato ad un’altra. E oggi sono quasi tutti totalmente convinti della stupidità del nostro cartellone. Siamo rimasti in pochi a difenderlo!Se ricordi, ti chiedevo se puoi vivere senza mangiare, bere ecc. Tu rispondevi: Certo che no!. Quindi devi, cioè sono doveri facili. Mi dici che sto giocando con le parole. Si può giocare con le parole, ma non con la Vita (pensa a chi confonde amore con orgasmo, politica con potere, libertà con anarchia…). Se la Vita è creata, la parola che deriva è dovere non diritto.E’ un pizzino da leggere e da discutere con i genitori, insegnanti, catechisti e adulti in genere.»DIRITTIIl nostro piccolo filosofo mi attacca: Oggi, però, la parola dovere è il brutto rovescio della parola diritto. E diritto è parola infinitamente più bella e dà gusto alla vita. La parola dovere puzza di funerale e non piace più a nessuno.Ti dico che sono d’accordo quasi su tutto quello che dici. Per questo tento la quasi impossibile impresa di dimostrarti che la parola dovere è la più bella, perché è la vera sorgente della parola diritto.Perché strabuzzi gli occhi? Ascolta. Ti ho detto che deriva dal fatto che siamo creati. Hai idea di che cosa vuol dire essere creati? Che cosa voglia dire la realtà creata? Cioè la vita? Cioè la tua persona? Può andarti in testa che tu sei al mondo perché desiderato e voluto come un tassello indispensabile nell’immenso mosaico della Storia? Pensa al puzzle: se un pezzetto fa i capricci e si perde, il buco resta un vuoto che fa perdere valore al tutto. Sono io che ti sto pompando o sono altri che ti stanno spompando?E’ chiaro che io ho l’idea (non inventata da me) di un Supremo Creatore, con tutti i possibili superlativi positivi.»DIRITTI (DUE)Pensa che chi ha inventato questa idea del Creatore perfettissimo è partito dalla osservazione della natura, cioè era uno scienziato!!!Ti sarai accorto che a me piacciono gli scienziati, anche perché ne ho alcuni tra glia mici più cari. So che ci sono tanti cacciapalle che si spacciano per scienziati. Li ascolto solo quando mi viene voglia di sentire una spiritosa barzelletta, non quando ho bisogno di aguzzare la voglia di vivere.A proposito di voglia di vivere, ti ricordi di quando eri scatenato perché volevi toccare tutto e ficcarti dappertutto? Cosa ti è rimasto di quella vivacità? Non è che, per caso, sia rimasta a livello embrionale, immatura come una istintività? Tornando all’inventore, certo è stato molto aiutato dallo stesso Creatore che gli ha fatto più di una soffiatina. Ma lui è stato così furbo da non offendersi, anzi…Tornando a te, devi decidere se ascoltare il pizzino o chi preferisce vederti calmo e assonnato su un divano con in grembo uno smartphone o un equivalente!!!!Anche questo pizzino è da leggere in compagnia di veri adulti!»</Content>
  </pizzini>
  <pizzini>
    <Id>75</Id>
    <Date>10.09.2014</Date>
    <Title>PIZZINO DI PROVA</Title>
    <Content>E’ la 38.a volta che diamo il benvenuto per il primo giorno di scuola. E’ però la prima volta che lo ricordiamo con un pizzino, per la semplice ragione che abbiamo inventato i pizzini da poco.Tanti vostri genitori sono stati come voi piccoli alunni di questa scuola. Forse addirittura erano seduti allo stesso banco. Vuol dire che questa scuola è per voi come una casa, una DOMUS (che in latino vuol dire casa).La casa è un luogo necessario e bello per la vita e questo lo potete capire tutti. Anche la scuola è una cosa necessaria alla vita, ma tu puoi fare fatica a capirlo. Siamo qui per aiutarti a capire!Intanto ti suggerisco di vedere e rivedere immagini sportive che saranno utilissime per capire bene il prossimo pizzino: la staffetta, la cronometro a squadre, il nuoto sincronizzato, la stessa squadra di calcio. Ti diremo che il rapporto con i tuoi compagni di classe è indispensabile per far emergere il campione che c’è in te!»</Content>
  </pizzini>
  <pizzini>
    <Id>76</Id>
    <Date>15.09.2014 </Date>
    <Title>PALLONCINI</Title>
    <Content>Il primo giorno di scuola abbiamo ricordato una parola che papa Francesco ha voluto dire a tutti gli alunni del mondo: Ricordati di avere due cose: le ali e le radici. Le ali sono per volare, per sognare, per desiderare, per diventare. Sono il simbolo della tua libertà e tu puoi pensare che con le tue ali puoi andare dove tu vuoi, puoi fare quello che vuoi (e un po’ è vero). Ma stai attento a non somigliare ad un palloncino che va per aria e finisce nel nulla. Ma i palloncini aerostatici o quei grandi palloni che sono le mongolfiere, sono tutta un’altra cosa. Così le tue ali sono strumenti, sono possibilità e ti devono portare non dove vuoi tu spensieratamente, ma dov’è il tuo vero traguardo.Allora, se ci pensi bene, le tue vere ali, oltre quello che sei tu, sono tutti quelli che ti possono aiutare, sollevare, indicare, guidare ecc. (capisci di chi parlo?). E le radici sono il fondamento dell’albero. Sono sotto terra e non si vedono… ma se l’albero non ha radici… è di plastica: una pura apparenza senza valore. Ma se le radici sono tutto quello che c’è stato prima di te (genitori, nonni, e…storia e geografia!), cioè tutto quello dentro il quale tu sei apparso, come fai a pensare che non t’interessa?»</Content>
  </pizzini>
  <pizzini>
    <Id>77</Id>
    <Date>22.09.2014 </Date>
    <Title>VILLAGGIO</Title>
    <Content>Papa Francesco ha ricordato un proverbio africano parlando della scuola: Per educare un bimbo ci vuole un villaggio.Proviamo ad immaginare una famiglia ricca che fa venire a casa i professori e a fine anno manda il figlio a fare gli esami in una scuola statale. Io dico: Povero bambino. E tu? Poi immaginate quattro famiglie che abbiano otto figli (4x2) e, tra genitori e zii, dieci laureati (più il parroco per la religione). Raccolgono i figli in un salotto, magari a turno nelle case, e usando il tempo mattina, pomeriggio e sera, riescono ad istruire perfettamente i figli. Io dico che è già una cosa molto più bella, perché è necessario che le famiglie e i loro parenti siano molto amici.Adesso finite di immaginare e ascoltate quello che è capitato a noi. Tra un bel gruppo di famiglie è nato il desiderio di far continuare tra i loro figli l’amicizia incominciata durante le vacanze, anche nella scuola. Un gruppo di amici, tutti insegnanti, hanno detto: Vi possiamo aiutare, perché piacerebbe anche a noi. Il parroco ha detto: Io vi posso dare le aule. E i genitori hanno detto: Noi vi diamo i nostri figli e vi aiuteremo per tutto quello che siamo capaci di fare. Io dico che questo è il villaggio che educa i piccoli.»</Content>
  </pizzini>
  <pizzini>
    <Id>78</Id>
    <Date>29.09.2014 </Date>
    <Title>MATRIMONIO — UNO</Title>
    <Content>Tu, piccolo alunno di scuola media, mi sei venuto in mente quando mi hanno chiesto di fare la predica al matrimonio di Tatiana. Cosa ha a che fare la scuola con il matrimonio? Vorrei fartelo capire.Gesù, interrogato, cercò di spiegare cosa è il matrimonio e mandò in confusione i suoi discepoli che dissero: … se è così, non conviene sposarsi (Mt 19,10). Gesù aveva detto: … i due saranno una carne sola!. Gesù aveva il chiodo fisso dell’UNITA’ come immagine di un valore assoluto (tipo oro o diamante). Un giorno dirà di se stesso: Io e il Padre siamo una cosa sola (Gv 10,30). Poi lascerà come testamento: Amatevi gli uni gli altri (Gv 13,34) e pregherà perché: … siano perfetti nell’Unità, lasciando intendere che si tratta praticamente di un miracolo (Gv 17, 23-26).Per Gesù, dunque, Amarsi è la stessa Vita. Due persone si sposano quando hanno cominciato a capire queste cose e decidono di offrirsi per questo progetto nella persuasione che vale esattamente la vita.Come e quando si cominciano a capire queste cose? E’ qui che mi sei venuto in mente tu, piccolo amico, alunno di scuola media!»</Content>
  </pizzini>
  <pizzini>
    <Id>79</Id>
    <Date>06.10.2014 </Date>
    <Title>MATRIMONIO — DUE</Title>
    <Content>Dunque, come e quando e dove si comincia a imparare a sposarsi?(non ridere sotto i baffetti, perché ti accorgerai che parlo seriamente).Dico subito che mi fanno tanta tristezza quelli tra voi che credono di fare gli innamorati, mentre, in realtà, fanno solo la scimmia alla cosa più seria della vita che è l’AMORE. E adesso ti dico che si comincia in prima elementare a fare le prime prove pratiche di matrimonio. Infatti alle elementari ti accorgi di trovarti con persone che non hai scelto tu, che devi fare tante cose che non decidi tu ecc. Insomma, devi imparare a vivere con gli altri perché sono persone esattamente come te, ma con i loro gusti, le loro abitudini, i loro desideri. E così scopri che, nella concretezza, la vita è il sacrificio di stare assieme.Sposarsi è esattamente accettare per tutta la vita il sacrificio di stare insieme. Da quando Gesù ha offerto la sua vita per salvarci, è diventato chiaro che il sacrificio è semplicemente il segreto della vita. Questa è la scoperta che si deve fare per essere abilitati al matrimonio. Come il raggiungimento di una certa misura, abilita l’atleta a PARTECIPARE all’Olimpiade.Se fai leggere a mamma queste righe, sorriderà, ma non riderà. Scommettiamo????»</Content>
  </pizzini>
  <pizzini>
    <Id>80</Id>
    <Date>13.10.2014 </Date>
    <Title>MATRIMONIO — TRE</Title>
    <Content>… ma come fanno i piccoli di scuola media a capire che il sacrificio è addirittura il segreto della vita, se sono stati abituati proprio ad evitare accuratamente ogni tipo di sacrificio per cercare solo il bello e il facile?.Ti dico la mia ricetta: la VITA non l’abbiamo voluta noi e nella vita la scuola è inevitabile. Questa inevitabilità è la sorgente del sacrificio. Io posso solo starti vicino, accompagnarti e quindi aiutarti a vedere che, accettando i piccoli sacrifici, ne esci contento (come per una piccola vittoria!), molto ma molto più contento di quello che saresti nel fare di testa tua. E’ curioso e anche incredibile questo, ma, se lo provi, diventa indubitabile. E tu avresti una certezza che incuriosisce e ti verrebbe la domanda: … ma come può essere?. Sarà anche più facile accettare la risposta: … facendo quello che deve essere fatto, tu rispetti le leggi messe dal Creatore nella vita, lo rendi felice e Lui ti fa provare la contentezza. Questo meccanismo è una spirale: più contento, più ubbidiente; ancor più contento, ancora più ubbidiente. E’ il centuplo! (Mt 19, 29)»</Content>
  </pizzini>
  <pizzini>
    <Id>81</Id>
    <Date>20.10.2014 </Date>
    <Title>FIGLI</Title>
    <Content>Mi è venuta in mente una domanda strana. Noi ci accorgiamo di essere figli e di crescere come figli? La domanda mi è venuta in mente leggendo queste parole a Messa (19a settimana del Tempo Ordinario): Fa’ crescere in noi lo Spirito di figli adottivi. La Chiesa dice che siamo figli adottati da Dio (perché il Figlio Naturale è Gesù), ma che non ci pensiamo mai.. Così, però, lo spirito (= il vero essere!) resta inconsistente e viviamo intristiti come poveri orfanelli. Quando il piccolo nato in Inghilterra o i bimbi nati da celebrità si accorgeranno del loro privilegio, non potranno certo far finta di nulla. Siccome la Chiesa dice solo ciò che sa con certezza, eccoci ad una Rivelazione.A dirla tutta, i nostri genitori avrebbero dovuto sapere che, portandoci al Battesimo, Dio ci avrebbe adottati. Ma… lasciamo perdere… Cambiare questa realtà è come pretendere di essere stato promosso stracciando la pagella che ti dichiarava bocciato. Non è più logico accettare quello che vuol fare la Chiesa come un appassionato vivaista con le sue tenere pianticelle? (Fa crescere!!!). Pensa che c’è gente che vuol essere sbattezzata. Li vuoi difendere anche tu con la scusa della libertà?»</Content>
  </pizzini>
  <pizzini>
    <Id>82</Id>
    <Date>27.10.2014 </Date>
    <Title>NOVISSIMI — UNO</Title>
    <Content>Stasera è la finale del mondiale di calcio. Ultima partita. In latino si dice NOVISSIMA. Sembra voler dire che è una novità assoluta (in un certo senso è vero, perché non sappiamo come possa finire), ma tutti sappiamo benissimo di cosa si tratta. Però quest’anno potrebbe succedere che non ci interessi nulla, perché l’Italia è fuori dalla competizione!Dalla parola Novissima è venuta la parola Novissimi che avrai sentito, spero, al catechismo. Indica altre quattro parole enormi: Morte, Giudizio, Inferno, Paradiso. Rappresentano la finale di quel campionato che è la Vita! Oggi, però, vogliono farti credere che non c’entrano nulla con la vita e che sono invece una bufala, cioè una invenzione per farti paura e per farti cercare tranquillità in quello che dicono loro. Chi siano loro lo diremo in un pizzino. Tu non sarai così basito da pensare che non ci sia la Morte (e UNO!). E non sarai così sconnesso da proibirti la domanda: … e dopo?. Qui urleranno: Nulla, scemo! Non c’è nulla!!!. Se per caso riesci a non spaventarti e replichi: … ma tu come fai a saperlo?, allora scoppia il diluvio: … cosa vuoi sapere tu, lecchino dei preti, brutto e vecchio reazionario!!!. Accecati dall’ira potrebbero volerti morto.»</Content>
  </pizzini>
  <pizzini>
    <Id>83</Id>
    <Date>03.11.2014 </Date>
    <Title>NOVISSIMI — DUE</Title>
    <Content>E’ vero che di nostro non lo sappiamo. Ma se non è ancora proibito ragionare, facciamolo assieme. Da diversi anni tu dici IO con tanta sicurezza che arrivi a capire la differenza abissale tra dire IO e dire tutte le altre infinite parti della tua persona. Al punto che ti ripugna l’idea che l’IO e il corpo abbiano lo stesso destino: La fine. Però, per adesso, abbandoniamo la strada del ragionamento perché in effetti non ci può portare alla certezza assoluta.Noi, per avere la certezza assoluta, abbiamo bisogno di vedere, di sentire, di toccare. E qui abbiamo tutto in UNO: il RISORTO. Lui è la nostra certezza del dopo, del di più del dopo. Perché di più? E qui possiamo riprendere il ragionamento. Il di più ci fa pensare ad una valutazione, ai voti e cioè al GIUDIZIO. Pensa per quante valutazioni tu sei già passato nella tua vita: valutazioni sulla salute, sul rendimento scolastico, sulla fattibilità di un progetto ecc. La valutazione è una necessità della stessa vita. Ti fa meraviglia che ci sia anche nella vita di là? Solo che lassù la vita è eterna e il giudizio definitivo. Che faccia verde: stai pensando: … e se il Giudizio è sbagliato?»</Content>
  </pizzini>
  <pizzini>
    <Id>84</Id>
    <Date>10.11.2014 </Date>
    <Title>NOVISSIMI — TRE</Title>
    <Content>… e se il Giudizio è sbagliato?. Dobbiamo uscire assolutamente da questo dubbio. Mi pare che una volta abbiamo ricordato che, tra una persona ancora viva ed una appena morta, non c’è la distanza di qualche minuto, ma appunto l’eternità.Se arrivi a pensare alla Morte come al fermo-immagine di una TAC, arrivi anche ad immaginare il Creatore come un radiologo (aggiungi pure perfetto!) che deve cercare tra quei chiaro-scuri la presenza o l’assenza di un marcatore. Il fermo-immagine è il tuo IO. Il marcatore è la direzione impressa alla tua vita dall’uso della tua libertà. Qui devi capire che la tua libertà è stata la suprema genialità del Creatore. Ti ha fatto, unico nell’Universo, capace di decidere se desiderare di tornare a Lui o di non volerlo neanche vedere in faccia. Ti accontenterà in ambedue i casi, perché ha visto nella libertà creata il segno della Sua perfezione (e la perfezione rende impossibile qualsiasi cambiamento!). Se la TAC evidenzia anche solo tracce di desiderio di LUI, lo vedrai e lo riconoscerai: sei salvo. Se non ci sono neanche tracce, non potrai riconoscerlo e, vedendolo, volterai la faccia: sei perso.»</Content>
  </pizzini>
  <pizzini>
    <Id>85</Id>
    <Date>17.11.2014 </Date>
    <Title>NOVISSIMI — QUATTRO</Title>
    <Content>Adesso stai calmo e con sangue freddo, perché dobbiamo parlare dell’INFERNO.Nell’idea corrente l’Inferno è una vendetta crudele e assurda come un tranello a una persona che in nessun modo poteva figurarsi tale risultato: una pena infinita a chi non può far nulla di infinito. Peggio dell’occhio per occhio.Però ricordi il primo pizzino? Se vivere è desiderio di Infinito: o si arriva all’Infinito ed è la pienezza o non si arriva ed è la disfatta. Ricorda che l’infinito non è una misura ma una condizione.Da tempi antichissimi ci è arrivata l’immagine del fuoco. In effetti per figurare una condizione di totale disperazione (senza rimedio, con tutta l’esigenza di Infinito potenziata e però frustrata dal misterioso permanere del rifiuto come quello di un assetato che disprezza e non accetta un sorso d’acqua!), va benissimo l’immagine di uno in mezzo alle fiamme. Non a caso per sfogare la rabbia verso un nemico, hanno inventato il rogo! Tira via rabbia e vendetta di Dio e hai il mistero dell’INFERNO. Viene fissato e registrato per sempre il totale rifiuto e disprezzo verso il legame che c’è tra la vita e il suo DESTINO vivente che è DIO. Come vedi non è poi così facile andare all’Inferno, bisogna volerci andare!!!»</Content>
  </pizzini>
  <pizzini>
    <Id>86</Id>
    <Date>24.11.2014 </Date>
    <Title>NOVISSIMI — CINQUE</Title>
    <Content>… ma se uno nel Giudizio prende cinque e mezzo?. La domanda è seria perché sottolinea il fatto che l’al di là è tutto ignoto per noi e per di più è caratterizzato dalla spaventosa sproporzione tra la nostra finitezza e la dimensione infinita (e quindi inimmaginabile) che ci aspetta. Dobbiamo rassegnarci: qui la ragione non può più aiutarci. E viene addosso il terrore.Come si elimina il terrore se stai scivolando nel vuoto senza possibilità di frenata? Pensa ad un ammalato terminale. Il medico esce demoralizzato dalla camera, ma i presenti… possono attaccarsi alla possibilità del Miracolo! Il Miracolo non solo non ci fa alcuna paura, anzi, siccome diventa l’unica speranza, ci si attacca con tutte le nostre forze. Nel morire il miracolo è Gesù che ha detto: IO sono la resurrezione e la vita (Gv 11,23-26). Attàccati a Gesù e il momento della morte diventa un clic che non ti manda nel vuoto, ma nelle braccia di un Salvatore.Per tornare alla domanda di Filippo, io rispondo: Vuoi che Gesù e il Collegio giudicante, con i previsti avvocati difensori, abituati da millenni a questo esercizio, non prevedano la situazione e non possano rimediare alla mancanza di mezzo punto alla sufficienza? Al Catechismo non hai sentito parlare di PURGATORIO?»</Content>
  </pizzini>
  <pizzini>
    <Id>87</Id>
    <Date>01.12.2014 </Date>
    <Title>NOVISSIMI — SEI</Title>
    <Content>Questo è l’ultimo pizzino dei Novissimi. E si tratta del finale trionfale. Ma è sempre un avvenimento dell’al di là, e quindi, per conoscerlo, dobbiamo partire dal racconto di un testimone. Vai a leggere Mt 25,31-46. Sembra che trovarsi in PARADISO sia una sorpresa. E lo è, come la sorpresa che coglie l’astronauta quando, guardando dall’oblò, vede la terra del tutto simile a una pallina di ping-pong che galleggia nello spazio! Deve trattarsi di una visione fantastica e tremenda!Il Paradiso è la conclusione logica di una attesa: è il compimento sovrabbondante di un desiderio; ed è il premio magnanimo di un merito. La sorpresa è data dallo svelarsi del rapporto con l’infinito. E così si capisce che il Paradiso è il traguardo di tante tappe faticosamente percorse nella vita per restare fedeli al modello Gesù, senza sapere che ogni piccola cosa bella, buona e giusta era considerata da LUI come un omaggio fatto alla sua Persona.Come è fatto il Paradiso? Questo lo sappiamo! Quando sei tutto preso dall’oggetto del tuo desiderio, vivi un momento di godimento altissimo. Se pensi che, appena di là, scatta (sorpresa) il desiderio di vedere DIO e lo vedi? Non ti offendere, ma vedo che sei deluso. Non siamo ancora persuasi che DIO è il nostro tutto!!!!»</Content>
  </pizzini>
  <pizzini>
    <Id>88</Id>
    <Date>09.12.2014 </Date>
    <Title>ANGELUS</Title>
    <Content>Ogni domenica il Papa si affaccia da una finestra su piazza S.Pietro per recitare la preghiera dell’Angelus a mezzogiorno preciso.Domenica 3 agosto, dopo aver fatto ripetere, una a una, le Beatitudini(Mt 5,1-12) come si fa con i bambini, dice: Vi do un compito a casa! Leggere e rileggere le Beatitudini e il Giudizio Finale (Mt 25,31-46). Capite: un compito a casa! Più di qualcuno si è messo a ridere e allora il Papa, che si è accorto, ha ripetuto con fermezza la sua richiesta. Mai successo!!! Folclore o Sapienza?Folclore sarebbe se il Papa si permettesse di fare un po’ lo spiritoso per aumentare la sua popolarità. Sapienza se il Papa, infischiandosi della popolarità, richiama il mondo intero ad una questione enorme: la vita bisogna impararla, perché è esattamente come una scuola!!! Un luogo dove si va e si sta, per imparare e dove, per imparare, ci sono i compiti. Sei stato in vacanza al mare? Nel mare ti bagni, ma se non sai nuotare… muori. Sei stato in montagna? Che bellezza! Ma se ti distrai sul sentiero puoi finire nel burrone! Così a scuola: sei carico di libri e quaderni, ci sono ore interminabili di lezioni, ma se TU NON STAI ATTENTO, diventa tutto inutile. Tu resti somaro e vieni bocciato.L’Angelus è l’istruzione per la vita. Angelo è l’Istruttore.»</Content>
  </pizzini>
  <pizzini>
    <Id>89</Id>
    <Date>15.12.2014 </Date>
    <Title>ANGELUS — DUE</Title>
    <Content>Ti ho visto poco persuaso ed è un bel guaio perché stiamo parlando di una posizione essenziale. Hai presente quando si fanno i raggi: il medico ti mette in una posizione davanti allo schermo e poi, ad alta voce, dice: Fermo. Fermo!!!. Stiamo parlando di qualcosa che, se non c’è… va tutto all’aria. Ma qui stiamo parlando della VITA!!! Se non ti vien voglia di vivere, come fai a viverla? E se qualcuno ti inganna o non ti dice la verità sulla vita, come fai ad immaginarla nel modo giusto per conto tuo? Se vuoi, tutte le mattine, alle ore 8.00, puoi unirti a quelli che a scuola dicono l’Angelus. Una istruzione sulla vita che, utilizzata da duemila anni, ha prodotto decine di migliaia di uomini e donne SANTI, cioè perfetti. Chi altri ha suggerito istruzioni più efficaci? E allora perché non fidarti? Ti vedo ancora incerto sull’obbligo di imparare! Allora ti faccio un esempio. Il papà ti regala un enorme scatolone che contiene un kit favoloso: un motorino da montare a casa! Tu cosa fai? Tutto emozionato apri le scatoline, cerchi il libretto delle istruzioni per il montaggio e, sotto lo sguardo vigile del babbo, pazientissimamente, segui una ad una le indicazioni e… contempli il tuo capolavoro. Conosci un altro modo?»</Content>
  </pizzini>
  <pizzini>
    <Id>90</Id>
    <Date>22.12.2014 </Date>
    <Title>NATALE ‘14 — UNO</Title>
    <Content>Uno mi ha detto che sono esagerato a far illustrare la nascita di Gesù sulla vetrata della scuola con le figure dei ragazzini che domandano: Chi è?. Accetto di essere esagerato se voi mi dimostrate che avete capito che Gesù Bambino è Dio fatto uomo.Intanto vi ricordo che quando Gesù nasceva, a sapere esattamente chi fosse erano la Madre e San Giuseppe, sposo di Maria. Altri tre erano stati aiutati a capire qualcosa ed erano Elisabetta, Simeone e Anna. Sappiamo questo perché l’evangelista Luca (ottimo e vero radiocronista) si è messo di puntiglio a intervistare la Madonna dopo più di trent’anni. A lui la Madonna confidò che Gesù non era figlio di Giuseppe. Era figlio naturale di Dio.Luca deve essere rimasto a bocca aperta per lo stupore. Tirò fuori lavagnetta e stiletto e chiese di capire. La Madonna gli svelò l’indicibile segreto. Non aveva sposato Giuseppe per avere figli, ma per essere aiutata a vivere solo per Dio. Un giorno sente un saluto stranissimo. Fuori della porta non c’è nessuno, alla finestra non c’è nessuno. Ha la certezza di non sognare. La voce è quella di un angelo e un angelo è quel giovane che siede davanti a Lei. E’ tutto scritto in Luca 1,26-38.»</Content>
  </pizzini>
  <pizzini>
    <Id>91</Id>
    <Date>07.01.2015 </Date>
    <Title>NATALE ’14 — DUE</Title>
    <Content>Se ti viene voglia di sapere come davvero è cominciata questa nascita, allora la questione si fa finalmente seria e devi leggere e rileggere l’inizio del Vangelo di Giovanni. Fermati un’ora, due ore, tre ore sulla prima parola: In principio…. Sei di fronte all’inizio di questa nascita e sei di fronte all’inizio di tutto.Sai perché tu incominci una infinità di cose che finiscono dopo due minuti? Perché sono senza principio, sono un semplice avvio di qualcosa. San Giovanni vuole dire che, qualunque cosa tu voglia fare, per avere un capo e una coda, deve avere LUI come principio. Difficilissimo da capire, ma facilissimo da applicare.Tu sai spiegare perché qualsiasi elettrodomestico per funzionare deve essere collegato con la rete nazionale? Però non hai nessuna difficoltà a mettere una spina in una presa! Se ti abitui a incominciare la giornata dicendo l’Angelus come facciamo a scuola, se ti abitui a dire: Signore, aiutami quando incominci un compito in classe o anche solo a fare un segno di croce, cioè se cerchi di renderti familiare la notizia del Natale invece di snobbarla, e quindi dimenticarla, è possibile che arrivi presto a capirla. Intanto nessuno ti può impedire di seguire questo bambino nel suo crescere e nel suo diventare un uomo adulto.»</Content>
  </pizzini>
  <pizzini>
    <Id>92</Id>
    <Date>12.01.2015 </Date>
    <Title>NATALE ’14 — TRE</Title>
    <Content>Mi hanno chiesto, ridendo, se babbo natale mi ha fatto regali. Babbo natale no, ma Papa Francesco sì! Nel giorno dell’Epifania ha spiegato che i Magi, nel loro cammino, hanno dato per sempre l’esempio di come deve essere il cristiano che cammina nella vita: ATTENTO, INSTANCABILE, CORAGGIOSO. Mi sono venuti in mente tre pizzini che sono un grande regalo.La prima qualità di un vero cristiano, sembra la più semplice, è stare attento. Attento, molto attento è l’atteggiamento di una persona che ha voglia di raggiungere un risultato. Che si tratti di fare bene un compito in classe, o di preparare una festicciola, o di imparare ad andare in bicicletta… bisogna imparare a controllare se hai tutto ciò che occorre, se questo funziona bene, se hai informazioni ben controllabili ed esatte, se hai il tempo necessario, se ti occorrono degli aiuti e, soprattutto, devi imparare a dire di no a tantissime cose che ti sopravvengono nella mente (magari il desiderio di essere visto e apprezzato e applaudito), cose che ti piacerebbero, ma che non c’entrano nulla con lo scopo che volevi raggiungere.Dunque, essere attenti non è per nulla cosa semplice. Osservate il babbo che fa lavoretti in casa. E’ uno spettacolo!! Non sbaglia una mossa!!!»</Content>
  </pizzini>
  <pizzini>
    <Id>93</Id>
    <Date>19.01.2015 </Date>
    <Title>NATALE ’14 — QUATTRO</Title>
    <Content>La seconda qualità del cristiano che cammina nella vita è la più visibile: INSTANCABILE.Hai presente un ciclista sullo Zoncolan? O un maratoneta sfinito al traguardo? O il nonno quando va in pensione dopo quarant’anni di lavoro otto ore al giorno ogni giorno (ferie escluse)? O più semplicemente (se te ne sei accorto!) la mamma che vede di te per aiutarti a vivere?Ma riesci ad immaginare te stesso che si dedica al silenzio nella scuola e a casa due ore allo studio senza televisione per assimilare la materia? Riesci ad immaginarti quasi testardo nel provare e riprovare se qualcosa nel compito non ti riesce facile e immediato? E magari neppure piacevole?Devi solo ammettere che riuscire ad essere instancabile è troppo bello! Ancora e ancora. Però, attenzione! Stiamo parlando di un impegno per ciò che è bello, giusto, necessario, utile e alla fine stabilito da CHI ha inventato la vita. E qui è grande il pericolo di rimanere deluso: uffa, siamo alle solite!!! Sì, caro, siamo alle solite. Ma stiamo parlando della vita. Vuoi un’immagine più piacevole di una persona instancabile? Il tuo idolo della canzone o dello sport o della moda o dello spettacolo. Chiedi a loro come hanno fatto ad arrivare così in alto se sono stati onesti!»</Content>
  </pizzini>
  <pizzini>
    <Id>94</Id>
    <Date>26.01.2015 </Date>
    <Title>NATALE ’14 — CINQUE</Title>
    <Content>CORAGGIOSO.Ti fermo subito se hai pensato alla voglia di arrampicarti o tuffarti temerariamente, applaudito da amici o tra lo squittio di bambine terrorizzate. Non va bene nessun esempio di sport estremi o di gesti sconsiderati per capire veramente cosa sia il coraggio. Stiamo parlando della sfida permanente che il cristiano per tutta la vita deve affrontare contro la voglia di cedere ai suggerimenti della mentalità mondana. Papa Francesco parla del coraggio che ci vuole per andare contro corrente. Qui adesso ti voglio dire solo come sia possibile. E’ semplicissimo!!! Pensa al soldato che in trincea riceve l’ordine di andare all’assalto. Sa che può morire. Dove trova il coraggio di ubbidire? Non ha scelta! Se non va all’assalto viene fucilato da chi gli ha dato l’ordine! E sai perché? Perché ha fatto un giuramento. E il giorno che ha fatto il giuramento era felice. E in quel giorno ha deciso per sempre a chi ubbidire.Come per il cristiano il giorno del Battesimo (Rinuncia a Satana) o della Cresima (Non vergognarti di Cristo) o del Matrimonio (Fedele per sempre). Se dimentichi quei giorni… addio CORAGGIO. Però diventi una polpetta!!!!»</Content>
  </pizzini>
  <pizzini>
    <Id>95</Id>
    <Date>02.02.2015 </Date>
    <Title>COLONIZZAZIONE</Title>
    <Content>Papa Francesco nel viaggio alle Filippine che rimarrà famoso per i sette milioni di fedeli che lo hanno ascoltato, ha dato l’allarme per un pericolo di cui nessuno di noi sembra preoccuparsi: la colonizzazione ideologica.Quando i medici in autunno danno l’allarme per l’influenza, tutti corrono a cercare il vaccino per difendersi. Infatti parlano di una malattia che si sa da dove incomincia e si vede quando arriva da noi.Ma quando Papa Francesco dà l’allarme per la colonizzazione ideologica, parla di una operazione che viene decisa nel segreto da un gruppo di persone ricchissime e malvagie oppure superbe e furbissime (o ambedue le cose) che vogliono diventare padrone del mondo. La loro tecnica è semplicissima: cominciano a dire qualcosa che sembra nuovo, moderno o più giusto di quello che si è sempre pensato. La cosa geniale è che si tratta di parole capaci di far pensare poi ad altre parole legate come in una catena. E dietro le parole ci sono sempre idee che vengono assorbite poco o tanto dal cervello non sempre sveglio e pronto a riconoscerle sbagliate, pericolose e quindi a rifiutarle. Più spesso la novità incuriosisce e alla fine persuade. (seguono pizzini)».</Content>
  </pizzini>
  <pizzini>
    <Id>96</Id>
    <Date>09.02.2015</Date>
    <Title>COLONIZZAZIONE — DUE - uno storico e uno attuale</Title>
    <Content>Prendi un libro di storia che parla di questo nei secoli XV e XVI. Diversi stati europei si sono messi a conquistare le Americhe, l’Africa, l’Asia. Mettiti nei panni delle popolazioni conquistate. Senza sapere perché, si sono trovate soggiogate, governate, sfruttate e obbligate a vivere in modo da piacere ai rispettivi colonizzatori.Se poi provi a ridurre in linguaggio telegrafico (un libro in due righe!) le pagine di storia del secolo scorso, scopri che un bel giorno in Europa nascono tre bambini: Benito, Adolfo, Nicolaj. Crescono molto svegli e un po’ feroci. Diventano grandi e prendono il potere in Italia, Germania e Russia. E un giorno la gente si trova quasi tutta a fare il fascista, il nazista, il comunista!!!Papa Francesco racconta un caso molto rozzo che è capitato a lui: alcuni signori ricchissimi gli offrono i soldi per la costruzione di una scuola in una zona poverissima solo se in quella scuola poi adotteranno un libro di testo scritto da un loro amico… Tu mi dici che quello che è accaduto non c’è più e che papa Francesco poteva difendersi facilmente. Allora ascolta cosa accade ai nostri giorni.»</Content>
  </pizzini>
  <pizzini>
    <Id>97</Id>
    <Date>23.02.2015 </Date>
    <Title>COLONIZZAZIONE — TRE</Title>
    <Content>L’utero è mio. E mentre le nonne arrossiscono per il pudore violato, le nipotine impazziscono di entusiasmo per l’audace novità che fa crollare un tabù. Tra una battuta e un’altra si scopre che il figlio non è altro che una roba che sta nell’utero e una gran risata scoppia se dici che quello che c’è dentro può dar fastidio e, se dà fastidio, come un moscerino nell’occhio, è logico buttarlo via!!!Un altro giorno ti fanno piangere per Eluana. Un altro giorno perché un ammalato immobilizzato da anni chiede la carità di farlo morire. Già, perché farlo soffrire inutilmente? Messa così la questione, anche tanti che vanno in chiesa trovano giusto, per pietà, aiutarlo a morire…E se poi, cambiando argomento (ma solo apparentemente!), due si amano e vogliono vivere insieme, che cosa c’entra se sono due uomini o due donne? Se due persone non si amano più perché devono essere obbligate a stare assieme? Vi accorgete che si parla di cose della vita senza usare più la ragione?I colonizzatori hanno un solo nemico: la Chiesa! E sono capaci di diventare cattivi, molto cattivi. E fanno le vittime perché la Chiesa… odia la libertà…!»</Content>
  </pizzini>
  <pizzini>
    <Id>98</Id>
    <Date>02.03.2015 </Date>
    <Title>COLONIZZAZIONE — QUATTRO</Title>
    <Content>Nei giorni scorsi abbiamo letto del gesto tragico e orribile di un vecchio della Carnia che uccide la moglie e si uccide perché, ha detto, non volevo lasciarla sola e volevo portarla con me. Il giornalista ha poi scritto che tutti quelli che li conoscevano, a cominciare dai due figli, non hanno avuto dubbi che si sia trattato di un estremo atto d’amore!Delitto=Atto d’amore: in estrema sintesi è il risultato della Colonizzazione Ideologica denunciata da Papa Francesco e cioè il capovolgimento totale dei nostri giudizi sulle cose della vita.Come avvenga la fin troppo facile invasione di questo potentissimo nemico, abbiamo cercato di dirlo nei primi tre pizzini. Adesso prepariamo il più difficile: quello sulla Resistenza.Il difficile della Resistenza consiste nel fatto che bisogna diventare potenti come un esercito facendo il partigiano. Non è come andare alle armi essendo di leva e quindi obbligati da un foglio portato a casa dai carabinieri. Ti devi accorgere che gli alleati sono diventati nemici in casa e tu devi decidere se nasconderti o mantenere il giuramento fatto alla Bandiera e unirti sui monti ad altri che hanno il tuo stesso coraggio e la stessa Fede da difendere. Ma ci vuole un Comandante!!»</Content>
  </pizzini>
  <pizzini>
    <Id>99</Id>
    <Date>09.03.2015 </Date>
    <Title>COLONIZZAZIONE — CINQUE - SOLUZIONE</Title>
    <Content>Il Comandante è già sui monti che ci aspetta! Ha a sua disposizione legioni di Angeli operative in meno di ventiquattro ore. Ricordate tutte le volte che Gesù doveva affrontare una situazione difficile o necessitava di una ricarica speciale cosa faceva? Si ritirava solo sul monte a pregare, cioè si metteva in contatto con la CENTRALE. E Papa Francesco ha fatto pregare in silenzio la piazza proprio per favorire un fronte di resistenza contro i persecutori dei cristiani.Ecco la soluzione! Ci vuole il miracolo e per ottenere il miracolo, cioè per far muovere le legioni di Angeli, bisogna convincere il Comandante. Dunque, diventare partigiani vuol dire: 1° considerarsi in guerra e, sul posto, spiare la più piccola mossa del nemico (conferenze, libri, cartoni ecc.); 2° serrare i ranghi col più vicino partigiano e mettersi in assetto di guerra raccogliendoti con lui in preghiera; 3° decifrare i trucchi del linguaggio del nemico; 4° imparare i canti della resistenza per riconoscersi tra partigiani; 5° stampare bene in memoria i volti dei caduti e invocare i loro nomi come si fa coi santi.»</Content>
  </pizzini>
  <pizzini>
    <Id>100</Id>
    <Date>16.03.2015 </Date>
    <Title>DOVERI</Title>
    <Content>Per chi è creato non esistono diritti ma solo doveri, alcuni facili altri difficili. Più passa il tempo e più capisco che indica una verità enorme. O la accetti e allora vivi addirittura in sintonia con l’Infinita intelligenza del Creatore. O non l’accetti e allora devi strisciare tra una finzione e un’altra per mantenere l’illusione di una verità.Tu sai benissimo che ti puoi attaccare così fortemente ad una tua idea, al punto da diventare feroce contro chi è attaccato ad un’altra. E oggi sono quasi tutti totalmente convinti della stupidità del nostro cartellone. Siamo rimasti in pochi a difenderlo! Se ricordi ti chiedevo (avevo chiesto) se puoi vivere senza mangiare, bere ecc. Tu rispondevi: Certo che no. Quindi devi, cioè sono doveri facili. Mi dici che sto giocando con le parole. Si può giocare con le parole ma non con la Vita o con le parole che derivano dalla Vita (pensa a chi confonde amore con orgasmo, politica con potere, libertà con anarchia…). Se la Vita è creata, la parola che deriva è dovere non diritto. E’ un pizzino da leggere e discutere con genitori, insegnanti, catechisti e adulti in genere.»</Content>
  </pizzini>
  <pizzini>
    <Id>101</Id>
    <Date>23.03.2015</Date>
    <Title>DIRITTI</Title>
    <Content>Il nostro piccolo filosofo mi attacca: Oggi però la parola dovere è il brutto rovescio della parola diritto. E diritto è la parola infinitamente più bella e dà gusto alla vita. La parola dovere puzza di funerale e non piace più a nessuno.Ti dico che sono d’accordo quasi su tutto quello che dici. Per questo tento la quasi impossibile impresa di dimostrarti che la parola dovere è la più bella perché è la vera sorgente della parola diritto. Perché strabuzzi gli occhi? Ascolta.Ti ho detto che deriva dal fatto che siamo creati. Hai una idea di che cosa vuol dire essere creati? Che cosa voglia dire la realtà creata? Cioè la vita? Cioè la tua persona? Può andarti in testa che tu sei al mondo perché desiderato e voluto come un tassello indispensabile nell’immenso mosaico della Storia? Pensa al puzzle: se un pezzetto fa i capricci e si perde, il buco resta un vuoto che fa perdere valore al tutto. Sono io che ti sto pompando o sono altri che ti stanno spompando? E’ chiaro che io ho l’idea (non inventata da me) di un Supremo Creatore, con tutti i possibili superlativi positivi.»</Content>
  </pizzini>
  <pizzini>
    <Id>102</Id>
    <Date>30.03.2015 </Date>
    <Title>CONVERSAZIONI</Title>
    <Content>Mercoledì finisce la scuola: meno male, dico io.Il Villa ci fa fare la Via Crucis. Dice che è accaduto esattamente così e quindi che ha la forza delle cose che stanno lì per sempre come le montagne. Come quella sulla quale l’altro giorno si è schiantato l’aereo tedesco. In questo senso secondo me ha ragione: se una cosa sta lì davanti a te, o la scavalchi o ci sbatti contro. Capisco per le montagne, ma per la Via Crucis? Lui dice che se un uomo si è piantato in mezzo alla gente a dire di essere il Figlio di Dio, non potendo evitare di sentirlo, lo dovevano schiantare.Ma lui dice anche che siamo qui a risentirlo ancora adesso e infatti sentiamo ogni giorno che tentano di schiantarlo ammazzando i cristiani. Vuoi vedere che ha ragione a dire che è come una montagna? Però sulla montagna si può imparare a salire, ma per la Via Crucis? Tu te la senti di distruggerla? Tutto sommato a me sembra più logico almeno andare a vedere di che si tratta. Ma se ti fa fare il capo stazione, devi leggere e lui vuole che tu sia dentro nelle parole che leggi. A me pare che questo sia logico. E se poi ti chiede di fare una preghiera? Cioè, dici, se mi viene da dire qualcosa? Questo mi sembrerebbe addirittura bello!»</Content>
  </pizzini>
  <pizzini>
    <Id>103</Id>
    <Date>13.04.2015 </Date>
    <Title>FUORIONDA</Title>
    <Content>Avrai seguito in diretta da Giovanni 20,19-31 la grottesca performance di Tommaso (quello che ci crede soltanto se ci sbatte il naso). Lui deve constatare, controllare. Lui deve stabilire se Gesù è risorto o no. Possiamo ricostruire un gustoso fuorionda.Gesù, entrato a porte chiuse, chiama Tommaso. Chi mi chiama? dice Tommaso. Questa è bella! dice Gesù Sei venuto dentro per vedere se è vero che sono risorto e non riconosci più neanche la mia voce!. Mi dicono che sei risorto, ma come faccio ad essere sicuro?. Scusa, Tommaso, secondo te io posso essere sicuro di essere risorto o devo aspettare che risulti anche a te?. Non capisco, mi confondi balbetta Tommaso. Non sono io a confonderti, è la tua superbia a giocarti un brutto scherzo: non hai neppure capito cosa mi è successo e vuoi stabilire tu cosa mi è successo? Dov’è la logica? Prova invece a fare come questi che sono qui con te: mettiti vicino alla Madre, nel dispiacere, nella paura, nel desiderio e lascia a Lui l’iniziativa. Ha detto che se vi mettete vicini nel desiderio, in meno di un secondo Lui sente la vostra chiamata e siede con voi. Poi ha detto di guardare Pietro. Si è inteso con lui perfettamente. Fate come vi dirà.»</Content>
  </pizzini>
  <pizzini>
    <Id>104</Id>
    <Date>20.04.2015 </Date>
    <Title>DIRITTI — DUE</Title>
    <Content>Pensa che chi ha inventato questa idea del Creatore perfettissimo è partito dalla osservazione della natura, cioè era uno scienziato!!!Ti sarai accorto che a me piacciono gli scienziati, anche perché ne ho alcuni tra gli amici più cari. So che ci sono tanti cacciapalle che si spacciano per scienziati. Fanno pena e non aiutano la voglia di vivere.A proposito di voglia di vivere, ti ricordi di quando eri scatenato e volevi toccare tutto e ficcarti dappertutto? Cosa ti è rimasto di quella vivacità? Non è che sia rimasta solo una istintività?Svegliati e torniamo al nostro inventore. Certo, è stato molto aiutato dallo stesso Creatore che gli ha fatto più di una soffiatina: leggi Genesi 15,5-6: Poi condusse fuori Abramo e gli disse: guarda in cielo e conta le stelle se puoi. Abramo ha capito e creduto! Tornando a te, devi decidere se ascoltare il pizzino dei doveri o ascoltare quelli che preferiscono vederti inerte e svogliato su un divano con in grembo uno smartphone o… un equivalente!!! Anche questo pizzino è da leggere in compagnia di veri adulti.»</Content>
  </pizzini>
  <pizzini>
    <Id>105</Id>
    <Date>27.04.2015</Date>
    <Title>VERITA — UNO</Title>
    <Content>VERITA’ (UNO)Dopo averti suggerito di leggere Gn.15,5-6 (pizzino Diritti Due), leggo sul GIORNALE (26.06.14) in un’intervista all’astronauta italiano queste sue parole: … provi a raccogliere un mucchietto di sabbia della spiaggia e si metta a contare il numero dei granellini. Ecco, per avvicinarsi al numero dei pianeti dell’Universo, si dovrebbero contare tutti i granellini di tutte le spiagge di tutto il mondo. Dimmi tu se non sono parole sovrapponibili. Come è vero che la Verità è sempre una e facile da riconoscere! Guardo la tua faccia scettica (vedi vocabolario). E allora… sotto con il ragionamento!Prendiamo Gesù come arbitro-maestro. Lui chiamava falsi profeti quelli che dicono bugie sulla vita (non dimenticare che a noi interessa proprio la verità sulla vita) e diceva che è facile riconoscerli come un albero buono da uno cattivo (Lc.6,43-45): spine no fichi; rovi no uva, perché ciascuno con la sua bocca esprime quello che ha dentro il cuore. Se tu sai quello che cerchi col tuo cuore, devi dare ragione a Gesù: non ti puoi sbagliare. Devi solo imparare a paragonare quello che vien detto con quello che c’è nel tuo cuore. Ma tu hai capito cosa sono i desideri del cuore? Se no fammi un segnale: ti preparerò un pizzino.»</Content>
  </pizzini>
  <pizzini>
    <Id>106</Id>
    <Date>04.05.2015 </Date>
    <Title>VERITA — DUE</Title>
    <Content>VERITA’ (DUE)Come pensavo, non sai cosa sono i desideri del tuo cuore.Non sono, come tu dici, i desideri che ti vengono. Questi sono desideri dell’animo simili a capricci di quando eri un bambino. E se ritornano con insistenza diventano delle fissazioni che ti rendono scontroso, chiuso in te stesso come un riccio. Ripetitivo e immobile. I desideri del cuore, al contrario, ti rendono Originale e Insaziabile, simile ad un atleta che cerca il record. Si mette in allenamento con un allenatore, accetta la gara, tiene d’occhio la classifica e tende al primato.Papa Francesco adopera la parola ADORAZIONE per indicare i desideri del cuore, quelli che portano la persona al suo definitivo valore: positivo o negativo, perché seguendo i desideri del cuore uno arriva ad adorare DIO e uno arriva ad adorare il MALE. Tutto dipende dal desiderio che c’è in una cosa che stai facendo. Facciamo un esempio semplice: giochi a pallone e in un tackle l’altro cade e tu ti volti per aiutarlo a rialzarsi. Ingrandendo il desiderio che c’è nel gesto tu arrivi ad adorare Dio perché è già un piccolo gesto di amore. Se invece avvicinandoti all’avversario gli fai uno sgambetto e lo deridi perché gli porti via il pallone, ingrandendo il desiderio tu arrivi alla violenza e adori il Male.»</Content>
  </pizzini>
  <pizzini>
    <Id>107</Id>
    <Date>11.05.2015 </Date>
    <Title>TELEGIORNALE</Title>
    <Content>Buonasera. Gerusalemme: la comunità cristiana è in subbuglio per l’arrivo in città di un personaggio molto discusso: Paolo di Tarso. Conosciuto come il cacciatore di cristiani, viene accompagnato da Barnaba che lo presenta come un autentico capolavoro operato da Gesù risorto.Chi lo ha ascoltato gli riconosce una conoscenza perfetta della esperienza di Gesù, superiore addirittura a quella di Pietro. Ma tanti altri non riescono a dimenticare il terrore provato quando lo vedevano irrompere nelle case con i mandati di arresto.Il fatto però è rappresentato dal rigetto provato nei suoi confronti dai commilitoni che operavano con lui: lo ritengono un traditore e pare stessero tramando un tentativo di eliminazione fisica. Il tentativo risulta, dalle ultime notizie, sventato e Paolo sarà riaccompagnato a Tarso.Nel pomeriggio si è riprodotta in casa di un discepolo l’audizione di una famosa conversazione di Gesù che aveva già scosso gli uditori per la forza dirompente ed inaudita delle sue parole: Senza di me non potete far nulla, perché siete come i tralci di Me che sono la Vite. Anche oggi alcuni sono usciti dalla sala urlando: E’ pazzo! Perché uno deve vivere legato a Lui? Se tu vuoi fare una cosa, falla, non puoi obbligare me a farla!. Altri uscivano gridando che siamo già liberi e autonomi. Il padrone di casa, cercando di trattenerli, ricordava che non erano frasi studiate per fare effetto. Erano proprio il suo pensiero ben chiarito quando aveva detto che per essere liberi bisogna amare la verità e che la verità era Lui! E voi uscite o restate?»</Content>
  </pizzini>
  <pizzini>
    <Id>108</Id>
    <Date>18.05.2015 </Date>
    <Title>BALDACCHINI — UNO</Title>
    <Content>Uno scienziato italiano, Giuseppe Baldacchini, tra l’altro innamorato della Santa Sindone, interrogato sull’origine dell’universo, ha detto che: … è altamente probabile che tutti noi con l’universo si faccia parte di un esperimento più grande che noi non comprendiamo perché ci siamo dentro e non possiamo osservarlo dall’esterno. Io personalmente mi sento a mio agio in questo esperimento cosmico e la fede cattolica mi aiuta non poco.Tradotto potrebbe voler dire che Dio ha fatto un primo esperimento, fallito, chiuso con il diluvio universale; e questo è il secondo, con una replica e una novità. La replica è che, sia nel primo che nel secondo, l’uomo è libero di riconoscerlo o di rifiutarlo. La novità è che vien dato all’uomo il termine di paragone per valutare l’esatta comprensione dell’esperimento: l’UOMO GESU’.Grandioso!!! Non ha reso automatico riconoscere l’autore dell’esperimento come lo sarebbe ammettere che c’è un terremoto se ti stanno tirando fuori dalle macerie. Ha solo reso possibile e ragionevole desiderare di vederlo in faccia!!!»</Content>
  </pizzini>
  <pizzini>
    <Id>109</Id>
    <Date>25.05.2015 </Date>
    <Title>BALDACCHINI — DUE</Title>
    <Content>Se ricordo bene, il giorno in cui abbiamo utilizzato la testimonianza di Baldacchini da La Croce del 05.05.2015 a riguardo della Santa Sindone (… io penso che la Sindone sia veramente il lenzuolo funebre che avvolse Gesù Cristo, perché i fatti sono fatti e vanno accettati per quello che sono), noi cantavamo la canzone Narrano i cieli. Lui ha detto anche: La molla che mi spingeva era la curiosità che ho ancora oggi.Ammetterai almeno che la curiosità possono averla tutti e che è la base della scientificità. L’uomo con la sua curiosità, di cosa in cosa, attraversa tutto l’universo fino ad arrivare al volto dell’Esperimentatore! L’universo è la Gloria di Dio, come dice la canzone: non una catena, ma una scala. Anche nella storia è stato così. Dal Che cos’è? degli ebrei nel deserto davanti alla muffetta che sembrava mangiabile, al Mio Signore e mio Dio! di Tommaso che riconosce il Risorto.Bellissimo!»</Content>
  </pizzini>
  <pizzini>
    <Id>110</Id>
    <Date>03.06.2015 </Date>
    <Title>USO DEL TEMPOP</Title>
    <Content>Pensa al cartellone che dice: E’ inutile vivere se non vuoi imparare a diventare utile. E’ il problema delle lunghe vacanze. Suggerisco i punti per tenere acceso il desiderio di utilità.1° appena sveglio e prima di andare a letto, una bella preghierina, perché così racchiudi la tua giornata in uno spazio legato all’Infinito.2° Prima di mettere cibo in bocca fermati un istante per pensare a quelli che muoiono di fame (se qualcuno nota il tuo raccoglimento e ti chiede se stai bene, non vergognarti di dire che stai pensando a chi muore di fame).3° Trova un quarto d’ora per sederti a rileggere un pizzino con un quaderno vicino per scrivere quello che ti viene in mente.4° Appena ti chiedono di fare qualcosa, scatta e fallo a regola d’arte.5° Se hai la fortuna di appartenere a una parrocchia o a un paese che propone iniziative missionarie o caritative o di socialità, buttati dentro.6° La domenica presentati al parroco e chiedigli di farti leggere una lettura (però preparati bene) o di fare il chierichetto.7° Lavora di fantasia come il ragazzino che, col permesso della mamma, si recava sulla piazza e teneva d’occhio i vecchietti in difficoltà con la bicicletta o nell’attraversamento per offrire aiuto!!!».</Content>
  </pizzini>
  <pizzini>
    <Id>111</Id>
    <Date>09.06.2015 </Date>
    <Title>VACANZE E COMPITI</Title>
    <Content>C’è qualcosa di ridicolo nel parlare di compiti per la vacanze. Come se vacanza significasse non fare nulla e qualcuno ti deve insegnare come si fa.Siamo sinceri, è semplicemente finito il tempo di scuola e tu sai benissimo che tante cose non le hai imparate. Lo sanno, naturalmente, anche i professori, ma ti promuovono segnalando i debiti. Questa è una cosa strana: come se dall’ospedale ti dimettessero non guarito ma… da guarire!!! Poi succede che le due o tre materie che non hai imparato in nove mesi di scuola, le rimedi a settembre dopo tre mesi di vacanza! C’è qualcosa di strano. Vien voglia di fare tre mesi di scuola e nove di vacanza!!!Parliamo seriamente: oggi inizia un lungo periodo di tempo che devi gestire da solo. Io mi farei un diario segreto e un mio calendario. Noterei con precisione, senza vergogna, tutte le cose che non ho capito e, settimana per settimana, vado a rimacinare parola per parola i capitoli del libro di testo che contiene le relative spiegazioni. Uso tutte le ore che ci vogliono, senza campanelli che le scandiscano. Sfido me stesso a impararle da solo e a settembre mi presento a salutare i professori chiedendo… che mi interroghino.»IL GIORNO DOPOAppena avete lasciato la scuola l’ultimo giorno ho pregato gli Angeli Custodi che vi assistessero nelle vacanze. Se conosci anche tu la preghierina, sarai d’accordo che quanto si chiede è una protezione completa sulla tua vita: illumina, custodisci, reggi e governa me. Non ti esonera da nulla; nessuna assicurazione ti esonera dall’esercizio della tua libertà e della tua responsabilità. Ti dà certezza di una presenza come una guardia del corpo, buona, permanente, non invadente. Può venirti in mente di eclissarti un momento dalla troppo stretta vigilanza. Sarà il momento tanto atteso dal nemico per portarti ad una sbandata dalla quale può essere difficile rientrare.Amico mio, non fare il bulletto! Le leggi della vita non prevedono vacanze. Piuttosto hanno anche bisogno delle vacanze per farsi assorbire più dolcemente. Se non ti sei accorto di questo e non ne hai approfittato, ti ripresenterai a settembre, moscio, smontato, senza voglia di volare. Inesorabile, sempre uguale a se stessa, la realtà sarà lì ad aspettarti e speriamo sia con la stessa dose di pazienza che ti ha dimostrato fino ad ora.»FAME E SETEIn una Liturgia Domenicale (XXVII settimana) c’è l’invocazione perché Dio sazi la nostra fame e sete di TE, o Padre. Avere fame e sete di Dio mi pare l’espressione più potente per indicare quella che nel pizzino Angelus due abbiamo chiamato: Voglia di vivere. Se non c’è, come si fa a farla venire? Ti racconto un piccolo episodio della nostra vita. Un alunno, senza alcuna voglia di studiare, si avvicinava paurosamente alla bocciatura. Non avevano alcun effetto i rimproveri, le punizioni e neppure gli incoraggiamenti. Io ho osservato che aspettava con ansia l’intervallo per precipitarsi a comperare la merendina. Lo chiamai e gli proposi un Positivo per ogni sette che avesse ottenuto in qualsiasi materia (Positivo è una P siglata nel libretto personale dai professori per segnalare una cosa ben fatta e ogni dieci positivi c’è un BONUS DI MERITO che equivale a una merendina gratuita). La mia proposta non funzionava. Mi accorsi che era poco motivante e allora proposi una merendina ogni voto di sette. Funzionò. Finchè un giorno mi si presentò col volto raggiante. Mi dice: Ho preso nove in inglese!. Io dissi: Come facciamo? Ti devo dare due merendine?. Lui disse: No, ne basta una, perché sono molto contento. Gli era forse venuta fame di promozione? Da allora ho la convinzione che c’è sempre un modo per far venire fame e sete, cioè voglia di vivere.»SINCERAMENTESinceramente, non sono tranquillo. Dopo due pizzini per le vacanze, devo riconoscere che non sono tranquillo. Ho come la sensazione di averti lasciato solo, un po’ abbandonato. Mi preoccupano non tanto le lacune scolastiche, ma le lacune di maturità. Mi tornano alla mente i tantissimi richiami che sono stati necessari durante l’anno, per evitarti le conseguenze di tante sciocchezze che stavi per fare o che stavi pensando. Non offenderti. E’ stato così. Ma siccome erano inevitabili data l’età (come si dice!) e adesso l’età è ancora quella, ecco nascere la preoccupazione.Facciamola corta. Se sarai a Pradielis, cercherò di aiutarti con i pizzini (perché, sempre come si dice: Un pizzino al giorno, leva il diavolo d’attorno!!!! Però non dirlo al tuo parroco se no mi scomunica). Se non sei a Pradielis (località di vacanza vicino alla scuola), ti affido al Vangelo. E’ la raccomandazione di Papa Francesco di avere un piccolo Vangelo in tasca per poterne leggere una riga in ogni momento.»LACUNEMa cosa sono queste lacune?, mi ha chiesto uno di terza media. E così mi ha confermato che ci sono davvero le lacune di maturità.Hai presente un frutto acerbo sulla pianta? E’ diverso o no da un frutto maturo? Ti devo spiegare in che cosa sono diversi? Ecco: una persona matura è una persona che ha capito bene come è fatta la vita e ha deciso di rispettarla. Si è accorto innanzi tutto che la realtà è grande e forte. E’ fatta da un ALTRO che non ha nessuna voglia di cambiarla e, quindi, illudersi di cambiarla senza danni, solo perché si è capaci di ignorarla, manipolarla, disprezzarla, calpestarla come un bimbo capriccioso col giocattolo o come un bullo che si mette a fumare al distributore di benzina, tutto questo è uno sbaglio della mente, come dice Papa Francesco. La vacanza è un tempo ideale per accorgerti e quindi per decidere di osservare la realtà, le cose, la tua persona, gli altri, le montagne, il mare, i fiori, le regole dei giochi ecc. Ti puoi anche accorgere che c’è qualcuno che fa tutto il contrario. Mi dici sinceramente se uno così non ti sembra un po’ sbagliato di mente?»</Content>
  </pizzini>
  <pizzini>
    <Id>112</Id>
    <Date>09.09.2015 </Date>
    <Title>PRIMA MEDIAF</Title>
    <Content>Cari ragazzi, buongiorno e benvenuti.Siete arrivati nella casa degli insegnanti, perché esattamente questa è la nostra scuola. Voi venite da una casa e, quindi, avete esperienza della vita che si fa in una casa. Voglio dirvi com’è fatta questa casa.L’equivalente dei genitori sono i grandi che vedrete a insegnare, a pulire, a mangiare, a giocare con voi. Tu resti tu! Ti abbiamo preso senza conoscerti. Non ti abbiamo chiesto speciali qualità. Ma adesso proprio tu devi domandarti:: Dove sono capitato? Cosa mi faranno fare?. Ti rispondo subito. E’ necessario che tu ti sia accorto che tu stai diventando grande, che non sei più il bambino dell’asilo e che sei già stato per cinque anni il ragazzino delle elementari. Adesso sei nella media. Tu non sai cosa sia, noi invece lo sappiamo bene e ti vogliamo accompagnare in questo nuovo pezzo di vita. Chiedi a mamma e papà cosa vuol dire pezzo di vita. Diventa curioso, desideroso di capire e per questo devi imparare ad ascoltare, a chiedere e seguire. Ti accorgerai presto che son cose difficili da imparare, anche se non sono materie della pagella. Da noi, però, sono considerate le materie più importanti. Per la tua contentezza! Diversamente sarà impossibile aiutarti.»PIZZINO A PARTESeconda e terza media. Primo giorno di scuola, ci vuole un pizzino a parte. Non so cosa portate dalle vacanze (compiti a parte). Se ricordo tutto quello che è stato raccontato dai giornali e telegiornali, mi viene da rabbrividire. Dico, in che mondo hanno vissuto per quasi tre mesi questi miei piccoli amici? Che aria tossica hanno respirato? Se ne sono almeno accorti? Si sono in qualche modo difesi o curati? Qualcuno li ha aiutati o protetti?Adesso, però, siete qui! E in questo vi chiedo di essere sinceri: siete venuti o siete rotolati qui? Avete già voglia di essere qui o la dovete ancora trovare? Noi grandi ci accorgeremo subito della vostra verità.Vi stavamo aspettando e ci siamo attrezzati ad accogliervi per VIVERE INSIEME un anno scolastico. VIVERE insieme, non passare insieme il tempo. Vivere è esistere per uno scopo. Per esistere basta essere un animale, per vivere bisogna accettare di essere una PERSONA! Dico accettare perché PERSONA è un SOG-GETTO, è uno che sta sotto, che è stato fatto. Quindi, per essere persona, bisogna accettare ( = almeno considerare amico) Colui che sta sopra, che ti ha fatto.Cose enormi, ma cose per noi. Cose magnifiche ci attendono!!!!»</Content>
  </pizzini>
  <pizzini>
    <Id>113</Id>
    <Date>14.09.2015 </Date>
    <Title>ECOLOGIA</Title>
    <Content>Quando senti questa parola, di solito, stai ascoltando discorsi sul riscaldamento della terra, o sul pericolo di estinzione di specie animali, o sul bisogno di limitare le nascite. Papa Francesco, nella bellissima enciclica intitolata: Laudato sì al numero 155, dice che anche l’uomo possiede una natura che deve essere rispettata e che non può manipolare a piacere. Questo vuol dire che Ecologia significa il modo giusto di stare nella vita e, se vuoi conoscerlo, devi cominciare dalla cosa più semplice: guarda il tuo corpo. Il Papa dice, infatti: Imparare ad accogliere il proprio corpo, ad averne cura e a rispettare i suoi significati è essenziale per una vera ecologia umana. Anche apprezzare il proprio corpo nella sua femminilità o mascolinità è necessario per poter riconoscere se stessi nell’incontro con l’altro diverso da sé. In tal modo è possibile accettare con gioia il dono specifico dell’altro o dell’altra, opera di Dio Creatore e arricchirsi reciprocamente.Questo vuol dire addirittura imparare ad amarsi, quindi a vivere assieme, anche qui a scuola.»</Content>
  </pizzini>
  <pizzini>
    <Id>114</Id>
    <Date>21.09.2015 </Date>
    <Title>SPECIALE</Title>
    <Content>Nel 2009, un padre veniva definitivamente condannato a nove anni di carcere, come colpevole di aver abusato sessualmente dei due figli di 9 e 12 anni.Fino a pochi giorni fa, i due fratelli hanno tenuto dentro un orribile segreto e adesso sono scoppiati. Sono stati loro ad accusare il padre, ma era tutto falso. Era stata la madre ad obbligarli a dire al giudice certe parole in modo che il giudice li credesse. Una donna cattiva e vigliacca usava i figli per distruggere l’uomo che non amava più!!!!Pensate dunque che per tanti anni un innocente è stato in prigione ed è stato da tutti creduto un mostro schifoso perché giornalisti e conduttori televisivi ne hanno fatto per tanto tempo l’argomento dei loro articoli e spettacoli. Oggi pochi leggeranno la clamorosa rivelazione e dunque ancora per molti anni quel povero padre sarà ricordato come un mostro. E il giudice che lo ha condannato? e i giornalisti? e le televisioni?Prova a ragionare di queste cose con mamma e papà e cerca di tenere bene a mente le cose che ti diranno.»</Content>
  </pizzini>
  <pizzini>
    <Id>115</Id>
    <Date>28.09.2015</Date>
    <Title>ENCICLICA</Title>
    <Content>Uno di prima media mi ha chiesto cosa vuol dire la parola enciclica usata nel precedente pizzino.Si tratta di una lettera molto lunga che il Papa ha scritto e vuole mandarla a tutti nel mondo. La scrive, poi dice che l’ha scritta e tutti possono andare a cercarla in edicola. Mi dice il primino: E’ come i nostri messaggini!. Resto un po’ stupito, non essendo pratico di messaggini, poi dico: Beh, sì, ma molto più potenti, perché il Papa mette nelle sue parole una certezza che gli viene da Dio. Ci sono state encicliche che si ricordano per sempre come le grandi scoperte, e per indicarle, siccome sono scritte in latino, si usano le prime due parole (RERUM NOVARUM, MATER ET MAGISTRA, PACEM IN TERRIS). Detto questo, il piccolo mi dice: Mai sentite e neanche mi interessa. Purtroppo questo è ciò che dicono tutti i grandi intorno a voi. Mi prende una grande compassione e mi viene voglia di preparare qualche pizzino. Restare nell’ignoranza di queste cose è come… non mi vengono paragoni, tanto mi appare uno sbaglio della mente. Diciamo che è come preferire il molto meno al molto più!!!»</Content>
  </pizzini>
  <pizzini>
    <Id>116</Id>
    <Date>05.10.2015 </Date>
    <Title>MOSTRA, PREMIO, LUMINI</Title>
    <Content>Giovedì, la terza è andata a Illegio a visitare una importante mostra di quadri. E’ stata guidata da un illustre personaggio che si è complimentato per la rara capacità di ascolto e di osservazione degli alunni, al punto di desiderare di venire a conoscere la scuola.Sempre giovedì ci veniva conferito un premio alla solidarietà. Qui è capitato che prima di noi veniva premiato un signore di Malborghetto che, con un gruppo di amici, si sta dedicando all’aiuto di una popolazione in Nepal, devastata da terremoti e dimenticata da tutti. Raccoglie e mantiene più di mille bambini. Ho ringraziato per il premio, ma ho lasciato a lui i soldi allegati.Sabato, invece, alle sei di sera abbiamo messo un lumino sulle finestre, perché il papa ha chiesto di unirsi a lui che, in Piazza S.Pietro, avrebbe pregato per incominciare un sinodo importantissimo (seguirà pizzino!). Preghiera in famiglia, dunque, e lumino per segnalare il fatto senza vergogna, in comunione col papa.Mi è venuto un pensiero buffo: tre cose belle sono come tre punti. Una settimana non è certo un campionato, ma tre punti sono una partita vinta. Ed è bello. Non sei d’accordo?».</Content>
  </pizzini>
  <pizzini>
    <Id>117</Id>
    <Date>12.10.2015 </Date>
    <Title>LA TESTA</Title>
    <Content>Nei giorni scorsi la notiziona sbandierata da tutti i giornali è stata quella di un sacerdote, grande professore, che ha presentato in televisione il suo amico d’amore dichiarandosi omosessuale.Nel nostro piccolo sappiamo di giornalisti capaci di inventare o amplificare notizie pur di vendere una copia del loro giornale. Ma, per tornare al caso del sacerdote, devo spiegarvi la mia tristezza nel ricordare il fatto.Lui ha addirittura insegnato che la dottrina della Chiesa non può ammettere che la omosessualità sia una cosa buona (ben altra questione è come bisogna trattare le persone che hanno questa inclinazione!). Ora, quando sarà passata l’onda mediatica, se con la testa intelligentissima che ha si accorgesse dell’abisso di errore e di scandalo in cui è caduto, chi lo aiuterà a non vergognarsi e a desiderare di tornare amico della Chiesa? Se questo non si avvera, il destino segnato è quello della valanga: può diventare soltanto più cattivo e velenoso. Essendo stato preso come strumento dal diavolo, sarà utilizzato per sputare odio sulla creatura più bella inventata da Gesù che è la Chiesa, fino alla fine del tempo. Riuscite ad immaginare il disastro che può fare?»</Content>
  </pizzini>
  <pizzini>
    <Id>118</Id>
    <Date>19.10.2015 </Date>
    <Title>PERCHE’?Mi domandano perché continuo a scrivere pizzini</Title>
    <Content>sapendo che pochi li leggono.Siccome si può fare la stessa domanda a Papa Francesco riguardo alle sue lunghissime lettere, chiedo a Lui la risposta. Me la dà ai numeri 204 e 205 della Laudato sì. Senti che roba: La situazione attuale del mondo… favorisce forme di egoismo collettivo… Più il cuore della persona è vuoto, più ha bisogno di oggetti da comperare, possedere, consumare. In tale contesto non esiste… nemmeno un bene comune (cioè, l’egoismo arriva a un tale livello che ognuno pensa solo ai propri interessi e non gli importa più di null’altro e perciò non ascolta nessuno oltre i suoi istinti).Ma Papa Francesco ci sorprende così: Eppure non tutto è perduto, perché gli esseri umani, capaci di degradarsi fino all’estremo, possono anche superarsi, ritornare a scegliere il bene e rigenerarsi al di là di qualsiasi condizionamento… che venga loro imposto… Sono capaci di guardare a se stessi con onestà, di far emergere il proprio disgusto… Non esistono sistemi che annullino l’apertura alla verità, perché Dio incoraggia chiunque tenta di reagire al male.»</Content>
  </pizzini>
  <pizzini>
    <Id>119</Id>
    <Date>26.10.2015 </Date>
    <Title>IL PAGLIACCIO</Title>
    <Content>Il filosofo danese Kierkegaard ha inventato una storiella per spiegare la difficoltà incontrata da chi ha voglia di insegnare la verità.Scoppia un incendio in un circo e un pagliaccio viene mandato al villaggio a chiedere aiuto e avvertire del pericolo che l’incendio arrivi al paese. Il pagliaccio si sforzava di implorare e la gente rideva divertita per la sua trovata di invitare gente allo spettacolo. Il pagliaccio piangeva disperato perché non riusciva a farsi credere e la gente lo applaudiva ridendo a crepapelle. Finì che il circo bruciò e le fiamme, alimentate dal vento e dalla siccità, arrivarono al villaggio distruggendolo.Per Papa Benedetto XVI questa storiella fotografava perfettamente la situazione attuale. Tutti i Papi hanno dato l’allarme per il pericolo di allontanarsi dalla Fede e dal Vangelo. Nel tuo piccolo hai visto o addirittura provato che sia possibile non avere voglia di riconoscere la verità o di averne vergogna preferendo i pensieri alla moda o le provocazioni più insensate?»</Content>
  </pizzini>
  <pizzini>
    <Id>120</Id>
    <Date>02.11.2015 </Date>
    <Title>SINODO</Title>
    <Content>Domenica scorsa è terminato con la solenne celebrazione della S.Messa in Piazza S.Pietro il Sinodo dei Vescovi sulla famiglia.I cosiddetti mass-media, utilizzati da lobby potentissime, hanno fatto di tutto per influenzare le decisioni dei Vescovi: hanno perfino inventato che Papa Francesco abbia un tumore al cervello!Papa Francesco aveva già spiazzato tutti dicendo che la Chiesa, e quindi il Sinodo, non è un parlamento, cioè un luogo per le decisioni politiche, dove si scontrano interessi e qualche volta anche idee, e vince chi raccoglie più voti. Al contrario, è un luogo dove l’UNICO vero e invisibile Protagonista (che è lo SPIRITO SANTO) sospinge, magari lentamente, a riconoscere la Verità che potrebbe essere ricordata anche solo da un piccolo vescovo sconosciuto dell’Africa. Sono, però, davvero pochi che hanno capito questo e che lo vogliono credere. E così saranno tanti i delusi che aspettavano risultati accomodanti.La Chiesa continuerà ad essere derisa. Ma non da noi!!!!»</Content>
  </pizzini>
  <pizzini>
    <Id>121</Id>
    <Date>09.11.2015</Date>
    <Title>IDEOLOGIA</Title>
    <Content>Ho fatto una scoperta gridava entusiasta Filippo: Mentre è di pochi costruire, è di tutti distruggere. Finita la risata generale che ha accolto la scoperta, io dico: Secondo me è una vera scoperta, perché finalmente qualcuno capisce la differenza abissale tra Verità e Ideologia.Pensate alla scoperta del DNA che favorisce la conoscenza del nostro corpo. A tanti è subito venuto in mente che allora si può manipolare la nascita dell’uomo. E’ chiaro che a colui cui viene in mente l’uso perverso della scoperta occorre inventare una sua verità (altrimenti tutti inorridiscono), per esempio che con la manipolazione genetica si possono eliminare tante malattie.Tutti sappiamo che la verità inventata ha un grosso vantaggio sulla pura Verità, il vantaggio della novità che fa il solletico al nostro bisogno di curiosità. Il diavolo, che sapeva da sempre come noi siamo fatti, non ha fatto fatica a trovare il trucco per distaccare l’uomo dall’amore alla Verità: ha inventato il dubbio che è nascosto in un piccolo punto interrogativo: Perché non potrebbe essere così invece che cosà?.Tu sai che per mantenere vivo il desiderio di Verità, ci vuole il SACRIFICIO????»</Content>
  </pizzini>
  <pizzini>
    <Id>122</Id>
    <Date>16.11.2015 </Date>
    <Title>SULL’INFINITO — per scuotere il cervello!!!</Title>
    <Content>per scuotere il cervello!!!)Ho immaginato il risveglio del nostro Davide, segretario capoccione, in un mattino di luna storta. La mamma lo scuote perché farebbe tardi e deve andare a scuola. E lui: Ancora, uffa, sono già andato ieri!. Evidentemente la scuola gli sembra una condanna infinita.Il nonno di Franca, vecchissimo, ogni tanto chiede alla nipote: Quanti anni ho? e lei risponde: 102, nonno!!!. Il nonno allora dice: Ma sono ancora vivo?. A questo nonno la vita sembra dunque un tempo infinito.Mi viene da dire che all’infinito non ci si può abituare: o lo si desidera ardentemente o lo si odia come una fastidiosa ripetizione. Quando gli scienziati dicono che la terra ha quattordici miliardi di anni o che la stella più lontana è a trentamila anni luce, dicono cifre che fanno pensare all’infinito. Ma l’infinito non è ancora più di queste misure, è tutta un’altra cosa. E’ una modalità dell’essere. Pensate all’affetto che provate per una persona. Non è misurabile come la febbre, anche se può andare su e giù. E’ uno stato particolare della tua persona. Così l’Infinito è un ESSERE CHE C’E’. Non puoi farci nulla. C’E’ e BASTA! O meglio c’è… e quindi…»</Content>
  </pizzini>
  <pizzini>
    <Id>123</Id>
    <Date>23.11.2015 </Date>
    <Title>SENZA PAURA</Title>
    <Content>Sono giorni in cui succedono cose terribili ad opera di assassini dal volto terrificante perché mascherato addirittura con la faccia di un presunto dio di nome Allah! Sono spietati e irraggiungibili, perciò fanno paura.La fine del mondo, che fino ad oggi era un argomento di cui si parlava pensando alle bombe atomiche possedute da tante nazioni magari un po’ in conflitto tra di loro, adesso è diventata la possibile fine della tua vita, in ogni luogo, improvvisa ed orrenda perché provocata non da bombe atomiche, ma da singole persone che si trasformano in bombe, suicidandosi. Questo fa paura, una brutta paura incontrollabile, perché il nemico ti può essere vicinissimo ed invisibile e ciò ti rende anche sospettoso.Paura e sospetto: un mix micidiale che toglie la voglia di vivere.Ci dicono che non dobbiamo mostrare paura per non fare il gioco dei terroristi. Noi abbiamo una canzone: Ma non avere paura… perché il Suo amore è fedele e non finisce mai. Hai provato a pensare che ieri era la festa di Cristo Re dell’Universo? Vuoi vedere che c’entra col poter vivere oggi senza paura?»</Content>
  </pizzini>
  <pizzini>
    <Id>124</Id>
    <Date>30.11.2015 </Date>
    <Title>HO FATTO NULLA</Title>
    <Content>E’ ciò che dicono tutti quelli che vengono espulsi dalle lezioni o che prendono una nota di biasimo, se chiedete loro che cosa abbiano fatto. In un certo senso dicono il vero, però è… solo la metà: non hanno fatto nulla… di bello, di utile, di giusto.Immaginate un chierichetto, molto religioso, che al momento della Consacrazione, mentre dà il segnale con tre tocchi di campanello, preso da improvvisa esaltazione mistica, si mette ad urlare: VIVA IL PARROCO, VIVA IL PAPA, VIVA L’ITALIA. Secondo voi il Parroco lo loda davanti a tutti indicandolo come esempio di fervido cattolico o chiede al sagrestano di toglierlo di mezzo? Lui si difenderà dicendo: Cosa ho detto di male?, cosa ho fatto di male?. Povero, ha sbagliato tempo e luogo! Cioè era fuori dalla realtà. Come l’espulso dalla lezione: era semplicemente fuori dalla sua realtà.Se stai provando un apparecchio elettrico, ma la spina non entra nella presa… non c’è connessione con la fonte di energia. Se non sei connesso con la realtà, quello che fai è, come minimo, senza significato, senza senso. Come minimo!!!!!»</Content>
  </pizzini>
  <pizzini>
    <Id>125</Id>
    <Date>09.12.2015 </Date>
    <Title>BAMBINO VERO</Title>
    <Content>Il vescovo di Trieste, al quale fu domandato perché si deve mantenere la tradizione del presepio, ha risposto: Perché è accaduto.Il presepio, infatti, non è altro che il ricordo di una nascita accaduta, esattamente come l’ecografia conservata da tua mamma è il ricordo incancellabile della tua origine. Tu ci sei perché sei stato, per sempre, per tutti, anche se solo io, tu, tua madre e tuo padre sappiamo che ci sei!Un fatto, qualsiasi fatto è incancellabile. Si può nascondere, si può desiderare che non sia mai accaduto, si può tentare di dimenticarlo, ma non si può farlo non accaduto.Ricordi l’esempio del secchio d’acqua versato nel Torre? Alla domanda-trabocchetto: Di quanto si alza il mare Adriatico nel quale finisce il Torre fatta proprio per valutare la tua intelligenza, ti sei messo a ridere rispondendo: Di nulla. Senza minimamente accorgerti che dichiaravi un nulla il secchio d’acqua!!! Hai fatto un’operazione di svuotamento della realtà, una delle operazioni più stupide e più crudeli. Dovevi rispondermi: Io non lo so, non so come si possa misurare, ma certissimamente di qualche cosa si deve alzare…»</Content>
  </pizzini>
  <pizzini>
    <Id>126</Id>
    <Date>14.12.2015 </Date>
    <Title>CRUDELTA’</Title>
    <Content>’Mi hanno detto che sono stato esagerato ad usare la parola crudeltà per bollare l’operazione di svuotamento della realtà. Si tratterebbe piuttosto di semplici modi di vedere le cose: uno vede la realtà in un modo, uno vede in un altro modo.Quando ho usato la parola crudeltà avevo ancora negli occhi la foto di venti uomini vestiti di arancione, spinti da venti uomini incappucciati vestiti di nero, che impugnando spavaldamente un coltello li conducevano su una spiaggia e, fattili inginocchiare, li sgozzavano per creare una scena dimostrativa. Perché per una scena dimostrativa non hanno utilizzato fantocci di cartapesta? Semplicemente perché per gli incappucciati le persone vive si prestavano molto meglio che i fantocci di cartapesta. Persona uguale fantoccio. Questo sarebbe un modo diverso di vedere la persona? Oggi tanti dicono di sì. E vogliono cominciare dai piccoli dell’asilo a diffondere questa crudeltà, naturalmente senza dirlo. Cominciano a svuotare di valore la mamma e il papà, che diventano genitore uno e genitore due, oppure svuotano la natura del maschietto e della femminuccia riducendole a preferenze che uno può avere e modificare a piacere.»</Content>
  </pizzini>
  <pizzini>
    <Id>127</Id>
    <Date>21.12.2015</Date>
    <Title>STUPIDITA’</Title>
    <Content>’Dove sta l’errore stupido e mostruoso dello svuotamento della realtà? Scoprilo da solo. Tu adesso già conosci parole tecniche e le usi con disinvoltura, ma forse non ti rendi conto del peso che hanno. Te ne ricordo solo tre: GIGA, NANO, FEMTO. Sono tre prefissi a unità di misura: Giga moltiplica per un miliardo, Nano divide per un miliardo, Femto divide per un milione di miliardi.Hai capito bene? Unità di misura significa che la realtà ha come caratteristica fondamentale di essere misurabile, cioè controllabile fino all’infinitesimo e controllabile con i SENSI, proprio quelli che usi per maneggiare il righello o la pompa della bicicletta.Non si riesce ad immaginare nulla di meno manipolabile della realtà. Sai perché? Perché ciò che è misurabile è un manufatto. E se non è stato fatto da te, devi rispettarlo come tu, giustamente, esigi rispetto per qualcosa che hai fatto tu. Chiaro?Ma perché ho detto errore stupido? Perché è esattamente come dire: Non mi piace più essere obbligato a dire papà o mamma, maschio o femmina; voglio anch’io diventare moderno e dire le cose secondo che mi piace. Non è stupido?»</Content>
  </pizzini>
  <pizzini>
    <Id>128</Id>
    <Date>07.01.2016 </Date>
    <Title>GIUBILEO UNO</Title>
    <Content>Invento un apologo. C’è un signore che vive in Medio Oriente e che tu non conosci. Il primo aprile su tutti i giornali in prima pagina appare la notizia sensazionale: l’uomo più ricco del mondo, un petroliere del Medio Oriente in una conferenza stampa ha dichiarato di voler comperare tutte le fabbriche e tutte le banche d’Italia. Tu che leggi, cosa pensi, cosa dici? Se dici: Ma io cosa c’entro, cosa vuoi che mi interessi?, ti sentiresti intelligente?Certamente tanti diranno che si tratta di un pesce d’aprile. Ma, risentendo la trasmissione della conferenza stampa avvenuta una settimana prima tutti si domanderanno che intenzioni abbia questo personaggio se non è un pazzo mitomane. E’ un innamorato dell’Italia e vuol farla diventare il gioiello delle nazioni? O invasato dal brivido di potere, vuol trasformarla in un paese di schiavi per la sua corte? Potresti ancora dire che la cosa non ti interessa? Venendo al Giubileo. Uno che ti offre di entrare in un mondo dove la Misericordia diventa la qualità della vita, se non è un venditore di favole sta dicendo come si deve cambiare il mondo!!!Come puoi dire: Non mi interessa? Ti vuoi decidere a capire che ci sono cose importanti e tante altre che non lo sono?Occhio ai pizzini 2 e 3.»</Content>
  </pizzini>
  <pizzini>
    <Id>129</Id>
    <Date>11.01.2016</Date>
    <Title>GIUBILEO DUE</Title>
    <Content>Ho chiesto ad alcuni che mi dicano cosa vuol dire Giubileo della Misericordia. Il più istruito mi ha detto che per avere la Salvezza Eterna bisogna passare da una porta a Udine o a Castelmonte. Ho aggiunto ironicamente che bisogna anche Confessarsi, Comunicarsi e dire un po’ di preghierine per acquistare l'Indulgenza Plenaria. Poi mi sono fatto più serio e ho detto: ammesso che tu capisca tutte queste cose, come puoi pensare che siano queste cose a procurarti meccanicamente una Salvezza? Devi metterci il CUORE. Cosa voglia dire metterci il cuore, è quello che cercherò di spiegarti con un altro apologo. E’ Natale, bisogna essere più buoni e allora si prevede perfino una visitina in un orfanotrofio con una buona scorta di dolciumi e di peluches. La suora ti conduce in una bella aula e ti mostra le carrozzine con i bambini. Tu ti avvicini e cominci a fare le moine di rito toccando il nasino, dando buffetti sulle guance paffutelle mentre dici e ridici che bellino, che carino, che occhi intelligenti… La suora pensando che tutto venga dal cuore, mentre ti ringrazia ritirando i generosi regalini, dice d'improvviso: lo volete? Potete portarlo via anche subito perché è in stato di adottabilità! La tua reazione: Ma cosa dice suora? Non scherziamo, cos'ha capito?. E probabilmente interrompete la visita uscendo offesi dal tono impertinente della suora che non ha riconosciuto la delicatezza della vostra amabilità, la vostra grande simpatia per gli orfanelli… cioè la vostra vergognosa sentimentalità senza la minima traccia di cuore.»</Content>
  </pizzini>
  <pizzini>
    <Id>130</Id>
    <Date>25.01.2016</Date>
    <Title>GIUBILEO TRE</Title>
    <Content>Devi ammettere che l'Immagine della porta da attraversare per entrare nella Salvezza è già istruttiva. Ma voglio tentare un terzo apologo per cercare di spiegarti l'importanza enorme della decisione di Papa Francesco nell’indire un anno di Giubileo della Misericordia. Ricorderai che Papa Francesco ha dato l'allarme per la colonizzazione ideologica ed ha avuto il coraggio di dire che le teorie del gender sono una malattia della mente. Allora possiamo immaginare Papa Francesco come un nonno che vede i suoi nipotini in pericolo di essere travolti da un'onda malefica di pensieri sbagliati sulla vita e si accorge di non avere la possibilità di far loro capire il pericolo mortale e può offrire soltanto uno strumento essenziale come una bussola per l'orientamento. In qualunque punto ti trovi, la bussola ti dice dove esattamente sei. Se il nome della bussola è Misericordia, Papa Francesco ci dice che la Misericordia è come la materia di cui è fatta la vita. In ogni momento, qualunque cosa ti stia capitando, la Bussola-Misericordia ti può spiegare il senso di ciò che accade e quindi cosa devi fare. La bussola ti dà l'orientamento con i quattro punti cardinali, la Misericordia te lo dà con quattro certezze assolute garantite dalla Parola di Dio. C'è un nord, un sud, un est e un ovest per l'orientamento terrestre. E’ lo stesso per la vita. Aspettati i relativi pizzini.»</Content>
  </pizzini>
  <pizzini>
    <Id>131</Id>
    <Date>01.02.2016 </Date>
    <Title>GIUBILEO NORD</Title>
    <Content>È stata un’invenzione geniale e semplice. Individuato con certezza il punto fermo, tutti gli altri li trovo con facilità. Parlando della vita, il nord, la Stella Polare inamovibile da sempre e fino alla fine della storia è la Sorgente dell'Essere.Se fai la piccola fatica di paragonare l'Essere con l'acqua che è l’elemento Vitale, ti devi domandare: Dov'è la fonte della vita?. A mezzogiorno di ogni lunedì la Chiesa canta l'inno … del nord: Eterno Dio Immutabile, la Fonte è Te dell'Essere. L’essere, il tuo essere, ogni cosa di cui si possa dire che è, esiste perché derivata, voluta da questa Fonte improsciugabile: l'Eternamente Vivente. Tutte le qualità più belle che conosci, proclamate in una quantità smisurata, danno solo una pallida idea di CHI SIA IL CREATORE. Partendo però da questo elementare principio posso arrivare a capire che il generatore deve essere almeno come un genitore-padre. (Veramente, se non fosse venuto Gesù a dircelo… ma Gesù è venuto) Se accetti questo nord è distrutta la cosa peggiore che possa capitare: cioè la paura di essere solo, abbandonato, perso, rifiutato, sfortunato ecc. ecc. Qui però non ti posso più aiutare con sofisticati ragionamenti, vado a rivelarti che Gesù … è il SUD!!!»</Content>
  </pizzini>
  <pizzini>
    <Id>132</Id>
    <Date>11.02.2016 </Date>
    <Title>GIUBILEO SUD</Title>
    <Content>Apri il Vangelo di S. Luca al capitolo 7 versetto 11 e seguenti, attentamente. Al tempo di Gesù nessun uomo avrebbe potuto avere lucidità e coraggio di fermare il funerale di un fanciullo, figlio di una povera vedova e dirle: donna non piangere. Per la semplice ragione che Gesù è stato il primo e unico uomo sulla faccia della terra ad avere la certezza della Resurrezione. Perché la Fonte dell'Essere diventi certezza, bisogna vederla nella concretezza del quotidiano, come la testa (nord) guarda i piedi (sud) per assicurarsi che siano ben piantati in terra prima di decidere di proseguire con i passi! L'eterno Dio immutabile sarebbe rimasto per sempre un tormento insondabile se non fosse diventato quell'uomo di Palestina che ha fermato il funerale per ridare la vita a un morto, nascondendo il suo terribile potere dentro le modalità più amabili, delicate e rassicuranti di un amico che si avvicina al dolore capace di vera condoglianza. Ma quanti sono nel Vangelo i momenti di questa potentissima tenerezza? E quando sulla croce chiede al Padre di perdonare quelli che lo stanno uccidendo? Nel bambino del presepio (Dio con noi) c’è il piccolo che consolerà la vedova di Naim. Dio con noi non è la favola, è il polo sud della bussola-Misericordia.»</Content>
  </pizzini>
  <pizzini>
    <Id>133</Id>
    <Date>15.02.2016 </Date>
    <Title>GIUBILEO EST</Title>
    <Content>A est nasce il sole. La certezza che l'Eterno è con noi, deve diventare esperienza di una nascita. Se veniamo da una FONTE che convive con noi ci viene il bisogno di chiamarlo Padre. Ma siccome la distanza tra noi e Lui è abissale, ci prende la timidezza e la paura. La Chiesa, che sa tutto della vita, toglie ogni timidezza e ogni paura e ci dice nella 19^ domenica del tempo ordinario: Dio che ci dai il privilegio di chiamarti Padre, fa crescere in noi lo spirito di figli adottivi. Perfetto! Immagino che il figlio adottivo abbia bisogno di tempo per abituarsi alla nuova situazione. S. Paolo, che di queste cose era diventato espertissimo, ci consiglia addirittura di rivolgerci a Dio, almeno in principio, chiamandolo ABBA, cioè paparino! Così penso che voi facciate fatica a credere di essere stati adottati da Dio, però dovete ammettere che se riuscite ad accettare questa incredibile ma incancellabile realtà, diventa possibile parlare di vita felice. Qui ci vengono in aiuto i Santi che invochiamo tutte le mattine. Avete forse sentito di uno solo di loro che sia vissuto della tristezza? Eppure erano uomini e donne in carne ed ossa come noi.»</Content>
  </pizzini>
  <pizzini>
    <Id>134</Id>
    <Date>22.02.2016 </Date>
    <Title>GIUBILEO OVEST</Title>
    <Content>A ovest il sole tramonta. Ma è una nostra sensazione, per via dei paralleli. Il sole è fermo, immutabile, siamo noi a girarci attorno. E succede addirittura che si dica di qualcuno che è un po’ girato. Cioè possiamo fare delle cose che poi ci viene voglia di nascondere, oppure ci accadono cose che ci mettono a terra, avviliti o delusi o arrabbiati. Non abbiamo più voglia di credere in niente, tantomeno di guardare a nord, a est e a sud. Invece c'è un ovest ed è un punto cardinale, cioè necessario per orientarsi nella vita. A volte Dio ci fa rabbia perché con la sua onnipotenza non riesce a liberarci da tutti i mali… noi non lo permetteremmo!! Passata la rabbia o la demenza di questi pensieri, ascoltiamo ancora la parola della Chiesa nella 26^ domenica del tempo ordinario: Dio che riveli la Tua potenza soprattutto con la Misericordia e il Perdono… non lasciare morire il nostro desiderio di felicità.Con questi quattro punti cardinali potete fare orienteering anche nella vita, non solo in educazione fisica!!!E adesso puoi andare a dormire: Ti riporterà Lui al nuovo giorno.»</Content>
  </pizzini>
  <pizzini>
    <Id>135</Id>
    <Date>29.02.2016</Date>
    <Title>VERIFICA UNO</Title>
    <Content>Ho chiesto come va l’orienteering della vita dopo i pizzini sul Giubileo. La risposta più sincera è stata: Non ho capito nulla.Non mi sono scandalizzato né ho provato delusione. In un certo senso ho fatto la domanda conoscendo la risposta, cioè vedendo che vivete in una società che ha sbianchettato la realtà per inventare un’idea fasulla della stessa e, quindi, inventando nuove verità: ad esempio che il figlio è un diritto di chiunque, che l’omosessualità è il trionfo dell’amore, che l’aborto è il rimedio naturale ad un disturbo, che l’eutanasia è un atto di pietà e che la fedeltà è la decisione di una libera scelta ecc. ecc.Non dovendo giudicare nessuno, ma, per grazia di Dio, avendo ancora un po’ di capacità di distinguere il nero dal bianco, mi preoccupo di difendervi dal pericolo di essere travolti nello smarrimento della ragione. Cercherò di spiegarvi con un altro pizzino perché la Pasqua può diventare la fine dello smarrimento e il principio dell’orientamento. Anche se non andate in chiesa siete costretti, proprio da questa società, a subire la Pasqua, se non altro perché vi state già rallegrando per l’avvicinarsi delle Vacanze di Pasqua.Pensa un po’ dove vado a trovare ciò che mi interessa!!!»</Content>
  </pizzini>
  <pizzini>
    <Id>136</Id>
    <Date>07.03.2016 </Date>
    <Title>VERIFICA DUE</Title>
    <Content>Ma per capire che la Pasqua è l’asso nella manica per coloro che vogliono tenere in efficienza la ragione, bisogna fare un passo indietro, molto indietro.Bisogna risalire al momento nel quale si è annebbiata l’evidenza; perché è l’evidenza la base di partenza per il ragionamento (se devo spiegare il teorema di Pitagora devo assicurarmi che abbiano capito cosa è un lato!!!) e l’evidenza è semplicemente il riconoscimento della realtà così come è davanti a me e a te (bianco se è bianco; nero se è nero). C’è stato un tempo nel quale il primo uomo e la prima donna vivevano beati come bambini nella naturale certezza che tutto, ma proprio tutto quello che avevano, era un bellissimo regalo del Creatore! Il diavolo, che scoppiava di invidia, ha trovato il modo di offuscare l’evidenza semplicemente inventando un dubbio (come un moscerino nell’occhio). Disse: E’ vero che Dio vi ha proibito…?. Eva sorpresa protesta: No, non ha detto così…. Il diavolo–serpente sorvola e dice: Ma sapete perché vi ha detto così?.Il disastro era fatto! Eva, possiamo immaginare che abbia detto ad Adamo: Tu lo sai?. Supponiamo pure che Adamo abbia risposto: Cosa c’entra…. Ma ormai era scatenato il meccanismo del dubbio. Pensandoci bene, noi non c’eravamo quando tutto è stato fatto e a noi non ha chiesto! E allora perché lo ha fatto? La verità potrebbe non essere quella che abbiamo sempre creduto fino adesso.Di colpo l’evidenza scade a livello di apparenza: l’apparenza è quella di un immenso regalo, la verità potrebbe essere quella di un tranello per sottometterci a una dipendenza da schiavi da cui bisogna liberarci.»</Content>
  </pizzini>
  <pizzini>
    <Id>137</Id>
    <Date>14.03.2016 </Date>
    <Title>VERIFICA TRE</Title>
    <Content>In parole un poco più difficili, la Verità non sarebbe più l’evidenza di ciò che è sotto i tuoi occhi (realtà) - ad esempio: tu sei un maschietto o una femminuccia; oggi è sereno; lui è un profugo; tu sei promosso, ammalato, guarito ecc. ecc. - evidenza che comunque devi imparare a riconoscere considerando tutti i fattori, gli aspetti che la determinano (tempo, luogo, cause , somiglianze, conseguenze ecc.). Anzi, ciò che accade sotto i tuoi occhi, accadrebbe per puro caso e quindi non contiene per nulla i segni di un Dio che ti vuol bene, se non è addirittura il segno di un destino maledetto e cattivo. In ogni caso dovresti imparare a modificarlo senza pietà per farlo coincidere con i tuoi desideri o a goderlo in modo sfrenato se ti va già bene così come è.Questo è, comunque, il pensiero che da Adamo ed Eva adagio adagio è arrivato inesorabilmente fino a noi. Il dubbio seminato diabolicamente nel cervello dei progenitori, è diventato il sospetto che tutte le cose della vita possono essere un tranello e bisogna prepararsi al contrattacco. Chi è più forte vince ed ha ragione!!!»</Content>
  </pizzini>
  <pizzini>
    <Id>138</Id>
    <Date>21.03.2016 </Date>
    <Title>VERIFICA QUATTRO</Title>
    <Content>Il Creatore non si pentì di aver fatto l’uomo e la donna. Anzi, si potrebbe dire che gli ha riconosciuto una attenuante: l’uomo non c’era quando è stato creato tutto e quindi, forse, non poteva capire che quello che stava accadendo era l’attività di un Amore sconfinato di un Dio che ha il solo desiderio di farsi conoscere ed amare.Allora il rimedio sarebbe stato solo quello di ripetere una creazione, questa volta facendolo assistere. In tal modo lo spettacolo avrebbe potuto renderlo certissimo, per evidenza, che la gratuità (ciò che non è dovuto in alcun modo) sarebbe stata l’unica spiegazione di tutto ciò che esiste. Una tal cosa poteva venire in mente solo ad un Padreterno! Ed infatti il Creatore aveva in mente di fare Gesù. Però adesso stiamo parlando di cose controllabili, perché è già tutto avvenuto da duemila anni ed è tutto registrato nei Vangeli. Gesù è la nuova creazione, Lui è il regalo che ci viene fatto con una gratuità totale: dalla sua nascita alla sua Resurrezione. Questa è la grande, immensa Parola che ci rende spettatori di una Creazione, perché mai nessuno e più nessuno può tornare dalla morte (immagine del nulla) alla vita.La Risurrezione di Gesù, ben contemplata, ci ridà la capacità di credere che la vita è solo un dono di Dio, perché, se non ti accorgi dell’evidenza di questo, ti rimane solo la stupida soddisfazione di negarla.»</Content>
  </pizzini>
  <pizzini>
    <Id>139</Id>
    <Date>30.03.2016 </Date>
    <Title>DOPO PASQUA — UNO</Title>
    <Content>I Pizzini del Giubileo, vi hanno convinto che c’è il modo di essere orientati nella vita? Avete quindi cominciato a vivere somigliando al Risorto? Stiamo rientrando dalle vacanze Pasquali e la domanda è corretta, e allora perché fai quella faccia stupita? Io lo so e cerco di spiegartelo.Fissiamo due punti sui quali siamo sicuramente d’accordo:1° - l’evidenza è la base di partenza per ogni ragionamento, perché richiede semplicemente l’accettazione (se prendo in mano il ghiaccio, sento freddo; se tocco l’acqua bollente, mi scotto).2° - Ciò che siamo abituati a chiamare vita, è il segmento di esistenza racchiuso tra l’evidenza che nessuno ha mai deciso di nascere e che nessuno potrà mai evitare la morte.Non dire: Che scoperta!. Perché, chi ha fatto veramente questa scoperta, si è interrogato su che cosa sia allora la cosiddetta vita. Se si è chiusi tra due muri invalicabili, si è in una prigione per sempre. Ci sei tu e il tuo inutile ma insopprimibile bisogno di libertà! Quindi, o diventi pazzo e finisci morto, o impari a sognare ad occhi aperti notte e giorno, o progetti di diventare il dominatore della situazione fino al delirio del kamikaze.Guarda che non sto esagerando. Papa Francesco sta suonando l’allarme perché nel mondo sta arrivando l’onda del delirio di onnipotenza: essere, come Dio, padroni della vita!»</Content>
  </pizzini>
  <pizzini>
    <Id>140</Id>
    <Date>04.04.2016 </Date>
    <Title>DOPO PASQUA — DUE</Title>
    <Content>Ora in questa situazione, duemila anni fa (come dire ieri!) di questi giorni un gruppetto di persone si mise a gridare per le strade che il loro amico Gesù è RISORTO! Chi non si è messo a ridere li ha ritenuti ubriachi o impazziti, perché tutti, chi più chi meno, vivevano nella certezza delle due evidenze descritte nel pizzino precedente. Solo loro, per la certezza di ciò che avevano vissuto e per la nuova certezza che non stavano sognando, aiutati da LUI, arrivarono ad accettare la nuova evidenza: il loro amico crocifisso è RISORTO. Non, dunque, un cadavere rianimato da una misteriosa potenza medica destinato ad una prossima e definitiva morte come tutti, ma UNO vivo di un tipo di vita nuovo, indescrivibile ma reale! Il primo ed unico caso di un uomo che vince la morte.Come si faccia ad essere testimoni di un evento che non è mai successo e che non accadrà più, è una piccola questione che dovremo affrontare. Dico subito che non sarà difficile, perché siamo tutti espertissimi nel capire se uno è bugiardo o sincero. Il problema vero, però, è perfino banale: si tratta di accettare che, se una cosa accade, accade per tutti e per sempre. Sto dicendo che, se UNO scienziato (uno solo!!!) inventa il vaccino contro il cancro, il cancro è sconfitto per tutti e per sempre. Così, se UNO vince la morte, crolla l’evidenza, di tutti e di sempre, che essa sia la fine della vita.»</Content>
  </pizzini>
  <pizzini>
    <Id>141</Id>
    <Date>11.04.2016 </Date>
    <Title>DOPO PASQUA — TRE</Title>
    <Content>Dal pizzino del Dopo Pasqua (due) nascono due questioni.La più importante è che cosa sia esattamente la vita se, crollando il muro della morte, la vita non è più il segmento di esistenza tra le due evidenze che la rendevano una prigione. E l’altra questione, più semplice, è come credere a un testimone di cose incredibili.Cominciamo dalla seconda. Non è detto e non è necessario che il testimone riesca a persuaderti. L’evidenza di cui è portatore, può anche essere solo sua. Ha, per così dire, una certezza dal di dentro, del tipo, comunissimo, dell’evidenza che ha il bambino nei confronti della mamma (non ha fatto ricerche per arrivare a capire che quella donna è sua mamma), è una certezza sua, magari solo sua, ma incrollabile e definitiva.Altrettanto semplice è la prima questione, ma questa volta può diventare insolubile. Nell’esempio del vaccino contro il cancro (e possiamo fare l’esempio di tutte le invenzioni e le scoperte), il cambiamento prodotto riguarda solo un qualche aspetto della vita. Ma nel caso del RISORTO, il cambiamento indotto riguarda la vita nella sua totalità, cioè la vita non è più quella che tutti prima credevano che fosse. Perché se c’è UNO che ha vinto la morte, vuol dire che c’è UNO in possesso dell’unico modo giusto di vivere la vita. E il suo modo è evidentemente possibile, ma diventa anche imitabile e resta l’unico giusto. Che sia possibile è facile ammetterlo (se alle olimpiadi uno supera l’asticella a due metri e mezzo, sarà un record incredibile, ma è, evidentemente, diventato possibile). Ma se uno porta qui, sulla terra, l’unico modo perfetto di vivere, bisogna riconoscere che solo Lui conosce tutti i segreti della vita e comunque bisogna trovare il modo di imitarlo o seguirlo. E’ il Cristianesimo. E’ la Chiesa. Ci dobbiamo risentire.»</Content>
  </pizzini>
  <pizzini>
    <Id>142</Id>
    <Date>18.04.2016</Date>
    <Title>CAPISCONO</Title>
    <Content>? (UNO)La Eva ha dato una botta alla mia soddisfazione nel preparare i pizzini del dopo-Pasqua-tre. Guarda che sono troppo difficili e tanti non li capiscono, mi dice. Cerco di rimediare subito.Partiamo dalla questione della testimonianza. Nessuno ha visto Gesù risorgere e, anche ci fosse stato qualcuno a vederlo risorgere, la questione sarebbe stata uguale, cioè: come sapere con certezza assoluta che non è un bugiardo?Non avendo nessuna voglia di cominciare una discussione senza fine e, quindi, senza risultato, io resto del parere di Gamaliele, il primo che ha avuto seriamente questo problema. E’ essenziale leggere gli Atti degli Apostoli al capitolo 5, dal numero 34 al 42.Gamaliele non è un discepolo di Gesù; anzi, è uno dei giudici che devono decidere se punire o no gli accusati che vanno in giro a parlare di Risurrezione. Raccomanda di non giudicare in base ai pregiudizi o alle sensazioni, ma in base alle evidenze che vengono dalla storia. Intorno a lui c’è tutta la gente che ha voglia di eliminare i predicatori. Gamaliele fa appello a due fatti recenti che tutti conoscono e a ciò che tutti da tanti secoli sanno: A Dio nulla è impossibile. Anche un ateo, se ha il cervello che funziona, deve dire che questo è ovvio. Il punto è che lui è un ateo e Dio per lui è una favola. Punto. Qui finisce l’inutile discussione. Perché, dice Gamaliele, se la cosa viene da Dio, nessuno la può fermare e niente modificherà le conseguenze. Se è una invenzione, svanirà da sola. Fa picchiare i discepoli per dimostrare che è un giudice severo, fa loro una paternale - che risulterà inutile - e li lascia andare a predicare fino ai nostri giorni.Ma tu sei ateo?»</Content>
  </pizzini>
  <pizzini>
    <Id>143</Id>
    <Date>26.04.2016 </Date>
    <Title>CAPISCONO? — DUE</Title>
    <Content>E adesso affrontiamo la questione più importante per noi se Gesù è risorto dai morti, cosa diventa la vita?Capite che, se Edison inventa la lampadina, è finita l’epoca della lampada a petrolio? Capite che, se Fleming inventa la penicillina, non si muore più di polmonite? Ogni scoperta produce un cambiamento, ma non ogni cambiamento è facile da accettare. Alcuni cambiamenti sono irreversibili (pensate alla rivoluzione industriale), altri sono desiderabili (pensate ai mezzi di circolazione). Ma ci sono eventi che inducono cambiamenti così profondi che spaventano perché ti distaccano da ciò che hai di più caro: le tue comodità, i tuoi cari o i tuoi pensieri (pensa al terremoto, alla guerra, al fallimento).L’evento più sconvolgente senza paragoni è la Resurrezione di Gesù. Non ha cambiato le cose della vita. Ha dimostrato che LUI può abbattere il muro della morte oltre il quale ricomincia la vita senza fine. Nessuna mente umana riesce a capire, tanto è vero che proprio i testimoni credevano di vedere un fantasma. Ma questa è la Risurrezione di Gesù. Non c’è molto da capire se non che ridicolizza il continuare a pensare che la vita finisca con la morte. Anche solo questo ci obbliga a interessarci di Lui. Se no dobbiamo cercare compagnia per vivere in una beota allegria. Dipende dalle stagioni, ma oggi ne puoi trovare tanta!!!»</Content>
  </pizzini>
  <pizzini>
    <Id>144</Id>
    <Date>02.05.2016</Date>
    <Title>CAPISCONO? — TRE</Title>
    <Content>Se tu sei ateo, mi sento sfidato dall’amicizia a farti ragionare sulla facilità di riconoscere un vero testimone. Un proverbio contadino diceva: Per niente neppure un cane mena la coda. Quindi la domanda giusta diventa: Cosa ci guadagna uno a dire quello che dice?. Nel caso di Gesù, i soldati messi di guardia al sepolcro ricevettero soldi per andare in giro a dire che hanno rubato il corpo. Per poterlo far condannare hanno cercato e trovato persone disposte a ripetere parole dette da Gesù modificandone il senso, in cambio della soddisfazione di fare un piacere ai governanti e di apparire un po’ in pubblico (stavo per dire in TV). I soldi, la notorietà, l’invidia, la paura, l’odio sono tutte cose che possono creare falsi testimoni.Nel caso degli amici di Gesù, sappiamo che non conoscevano neanche il significato della parola resurrezione. Sappiamo che, quando si accorsero che si andava verso la tragedia, lo abbandonarono e anche peggio. Delusi e terrorizzati ritenevano matte le donne che, rimaste vicine alla madre che faceva pietà, vennero a portare notizie scomposte sul sepolcro vuoto. Sappiamo che l’iniziativa di testimoniarsi risorto è stata solo di Gesù, che però ha faticato ben quaranta giorni a convincerli. Sappiamo che, una volta convinti, cominciarono a parlarne come dei sempliciotti e innescando la reazione violenta fino alla loro persecuzione. Il guadagno, dunque, della loro testimonianza è la morte in cambio di una intima e profondissima contentezza, la stessa che hanno provato e provano milioni di cristiani. Tutti impostori o matti?»</Content>
  </pizzini>
  <pizzini>
    <Id>145</Id>
    <Date>09.05.2016 </Date>
    <Title>CAPOLAVORO</Title>
    <Content>Questa volta il pizzino lo copio da Papa Francesco. Nell’ Amoris laetitia (=la gioia dell’amore) c’è un punto ai numeri 260 e 261 che è un capolavoro di pensiero sul come si fa il genitore. Fare il genitore vuol dire mettere al mondo individui, aiutandoli a diventare PERSONE INTELLIGENTI e non ZOMBIE KAMIKAZE. Siccome è un compito della vita, può anche spaventare. Il capolavoro di Papa Francesco consiste appunto nel dire la cosa in modo così chiaro, così preciso e così profondo, che appare naturale e perfino semplice. Ascolta insieme a papà e mamma.n. 260: … c’è sempre bisogno di vigilanza. I genitori devono orientare e preparare i bambini e gli adolescenti affinchè sappiano affrontare situazioni in cui ci possano essere rischi di aggressione, di abuso o di tossicodipendenza.n. 261: Tuttavia l’ossessione non è educativa e non si può avere un controllo di tutte le situazioni in cui un figlio potrebbe trovarsi a passare. Qui vale il principio per cui il tempo è superiore allo spazio». Vale a dire, si tratta di generare processi più che dominare spazi. Se un genitore è ossessionato dal sapere dove si trova un figlio e dal controllare tutti i suoi movimenti, cercherà solo di dominare il suo spazio. In questo modo non lo educherà, non lo rafforzerà, non lo preparerà ad affrontare le sfide. Quello che interessa principalmente è generare nel figlio, con molto amore, processi di maturazione della sua libertà, di preparazione, di crescita integrale, di coltivazione dell’autentica autonomia. Solo così quel figlio avrà in se stesso gli elementi di cui ha bisogno per sapersi difendere e per agire con intelligenza ed accortezza in circostanze difficili. Pertanto il grande interrogativo non è dove si trova fisicamente il figlio, con chi sta in questo momento, ma dove si trova in senso esistenziale, dove si trova posizionato dal punto di vista delle sue convinzioni, dei suoi obiettivi, dei suoi desideri, del suo progetto di vita. Per questo io faccio ai genitori queste domande: voi cercate davvero di capire a che punto sono nel loro cammino? Sapete dov’è realmente la loro anima? E, soprattutto, lo volete davvero sapere?»</Content>
  </pizzini>
  <pizzini>
    <Id>146</Id>
    <Date>16.05.2016 </Date>
    <Title>PADRE NOSTRO</Title>
    <Content>Se a Messa avete fatto attenzione al momento del Padre Nostro, vi sarete meravigliati della solennità del rito. Intanto, proclamato da tutti, risulta potente come un inno nazionale. E poi è introdotto da un linguaggio quasi marziale: Obbedienti a una parola d’ordine del Comandante Supremo, come reclute tremolanti dobbiamo trovare il coraggio di dire… Padre Nostro. In piedi, sull’attenti con le mani aperte, sembriamo corazzieri del Re.A LUI bisogna prima di tutto rendere gli onori dicendogli che per noi la Sua volontà è sacra. Abbiamo capito che le cose della vita andranno bene solo quando, sulla faccia della terra, tutti la cercheranno e la rispetteranno. Detto e proclamato questo, il Creatore ci permette di chiedere alcune cose molto importanti. La prima cosa è il pane, cioè semplicemente tutto quello di cui abbiamo bisogno per vivere. Ma, se ci pensi bene, il pane è ancora immagine della Sua volontà. Così la seconda cosa sembra che sia la richiesta di chiudere un occhio sulle nostre malefatte; ma, attento, perché, per essere ascoltata, devi promettere che tu cercherai di chiuderne due su quelli che hanno debiti con te. La terza cosa è la richiesta di un intervento globale. Non gli stai chiedendo di metterti un po’ di crema sul ginocchio sbucciato, gli stai chiedendo… un trapianto! Volevo solo farti capire che il Padre Nostro non è una formuletta, ma una preghiera robusta, per gente che sta con vigore dentro la vita.»</Content>
  </pizzini>
  <pizzini>
    <Id>147</Id>
    <Date>23.05.2016</Date>
    <Title>FESTA DELLA SANTISSIMA TRINITA’</Title>
    <Content>Sentendo che c’è la festa della S.S. Trinità (che vuol dire un solo Dio in tre Persone), qualcuno ha chiesto se la Chiesa non ha paura del ridicolo dal momento che l’uno non può in nessun modo essere tre, né il tre essere uno! La Chiesa ha talmente paura del ridicolo che non si permette di dire neanche una sola parola che non abbia un senso preciso, come del resto aveva raccomandato Gesù: Sia il vostro parlare sì, sì, no, no, il di più viene dal maligno (Mt 5,37).Ma tu sai qual è il massimo del ridicolo? E’ voltare via la faccia davanti a una verità preferendo la maschera della menzogna per paura di essere deriso. Come hanno fatto i soldati del picchetto messo a guardia del sepolcro di Gesù: piuttosto che ammettere di non saper spiegare l’accaduto, hanno inventato la bugia del cadavere rubato; o come hanno fatto gli Ateniesi che, sentendo S. Paolo parlare di Risurrezione, invece di chiedergli di spiegarsi bene, si sono messi a ridere come per una barzelletta; o come fanno oggi i diffusori della teoria del gender che, invece di ammettere la loro incapacità a vivere bene tra maschi e femmine, pur di non riconoscere che invece Papa Francesco sa insegnarlo e lo insegna magistralmente, vogliono farci credere che essere maschi o femmine è una specie di invenzione della società.Adesso posso dirti che la parola TRINITA’ è stata inventata per cercare di capire bene quello che ha rivelato Gesù quando ha detto che Lui e il Padre sono una cosa sola e che avrebbe mandato lo Spirito del Padre a spiegare tutto quello che Lui ha detto.»</Content>
  </pizzini>
  <pizzini>
    <Id>148</Id>
    <Date>30.05.2016</Date>
    <Title>CORPUS DOMINI — UNO</Title>
    <Content>Ieri sera, Lorenzo, mi ha detto che ha deciso di invitare tutti i professori per una cena dopo gli esami e mi ha chiesto di aiutarlo a spiegare che sarebbe stato per ringraziarli di tutto quello che hanno fatto per lui. Non sapeva che, poco dopo, a Scuola di Comunità, avremmo parlato di Eucaristia, che significa ringraziare Gesù per quello che ha fatto per noi!Tu sai cosa ha fatto Gesù? Ha voluto fare una cena di Pasqua con i suoi amici sapendo che sarebbe stato l’ultima volta. All’improvviso, facendo il GESTO SOLITO di dare a ciascuno un pezzo di pane e un bicchiere di vino (magari per fare un brindisi!), dice le famose parole: Questo è il mio corpo, questo è il mio sangue, fate questo in memoria di me. Uno che dice di essere disposto a diventare per te pane da mangiare, sta dicendo che ha per te letteralmente un amore da pazzi, ti vuol bene da morire!!!Dopo, qualche giorno dopo, avrebbero capito che dava la sua vita per l’amicizia che aveva vissuto con loro. Da allora il trovarsi in chiesa alla domenica per la Messa (che è il nome moderno dell’Eucaristia) può significare solo il trovarsi insieme di persone disposte a dare la vita per far star bene gli altri, perché Gesù ha fatto così e ha raccomandato di vivere così.Tu perché vai a Messa? Stendiamo un velo pietoso (dice la Luciana). E se tu non vai a Messa come pretendi di essere utile in questo mondo abitato da gente inferocita?»</Content>
  </pizzini>
  <pizzini>
    <Id>10</Id>
    <Date>12.11.2012 </Date>
    <Title>LA MOLLA — Pizzino extra</Title>
    <Content>Parliamo di molla per indicare un fenomeno evidente nella nostra vita. Se domandi alla mamma cosa le chiedevano i medici quando tu nascevi, ti dirà che le chiedevano con insistenza di spingere, come se il pupo, che eri tu, non avesse avuto voglia di essere spinto fuori nel mondo! (spingere è esattamente quello che fa la molla).Così tu ti sei trovato fuori, nel mondo. Hanno deciso tutto gli altri. Sei dunque nel mondo a prescindere dalla tua volontà. Adesso che te ne accorgi, cosa decidi di fare? Teoricamente potresti ribellarti e rifiutare. Ma come fai? Interrompi la vita?Oggi ti suggeriscono di fare l’anarchico (educatamente, si capisce, perché non siamo rozzi come nel Medioevo…), cioè facendo il bullo che se ne frega di tutto e ci ride sopra. Ma per favore, invece di ridere come un ebete (vedi vocabolario), prova a ragionare lasciandoti guidare dal salmo 138 (vedi sotto). Tutti da sempre nascono così. Ma cosa è esattamente ciò che nasce? Nasce un prodigio! E ti pare che miliardi e miliardi di prodigi vengano a caso? Uno li ha voluti. Uno che è Immenso, Onnipotente, Eterno, Onnisciente, Perfettissimo. Non credi che sia segno di stupidità fare il bullo pensando di sfidarlo bestemmiando? Non è più logico cercare di abbracciarlo chiedendogli: cosa vuoi che faccia?Salmo 139 (138)Signore, tu mi scruti e mi conosci, / tu sai quando seggo e quando mi alzo. Sei tu che hai creato le mie viscere / e mi hai tessuto nel seno di mia madre.Ti lodo, perché mi hai fatto come un prodigio / sono stupende le tue opere, / tu mi conosci fino in fondo.Non ti erano nascoste le mie ossa / quando venivo formato nel segreto, / intessuto nelle profondità della terra.Ancora informe mi hanno visto i tuoi occhi / e tutto era scritto nel tuo libro, / i miei giorni erano fissati, / quando ancora non ne esisteva uno.Quanto profondi per me i tuoi pensieri, / quanto grande il loro numero, o Dio; / se li conto sono più della sabbia, / se li credo finiti, con te sono ancora.Dove andare lontano dal tuo spirito, / dove fuggire dalla tua presenza?Se salgo in cielo, là tu sei, / se scendo negli inferi, eccoti.Se prendo le ali dell’aurora / per abitare all’estremità del mare, / anche là mi guida la tua mano / e mi afferra la tua destra.Se dico: Almeno l’oscurità mi copra / e intorno a me sia la notte, / nemmeno le tenebre per te sono oscure, / e la notte è chiara come il giorno; / per te le tenebre sono come luce».</Content>
  </pizzini>
  <pizzini>
    <Id>11</Id>
    <Date>19.11.2012 </Date>
    <Title>LA MOLLA — fine</Title>
    <Content>Il pizzino della MOLLA, se l’abbiamo capito bene, fa nascere una domanda enorme: siamo spinti nella vita e, se non siamo spinti a casaccio, DOVE, verso DOVE siamo spinti?Si chiama IDEALE questo punto, questo traguardo che dobbiamo sempre avere davanti agli occhi, proprio come una bussola.Anche se siamo spinti, possiamo mantenere la malavoglia e rovinare completamente la vita. Tu non diventi un bel nulla se passi le tue giornate senza desideri precisi, senza informazioni perfette, senza una guida sicura. Un calciatore, un corridore, un industriale ecc. hanno un ideale. E l’ideale giudica quello che stai facendo.Ora rifletti: il Dio che ti ha spinto nella vita è lo stesso Dio che ti aspetta al traguardo. Ti ha ben presente quando cominci e ti aspetta… quando arrivi.LUI E’ L’IDEALE!!!!!».</Content>
  </pizzini>
  <pizzini>
    <Id>13</Id>
    <Date>03.12.2012 </Date>
    <Title>LA LIBERTA’Se hai capito che dire</Title>
    <Content>Faccio quello che voglio è l’origine del caos, allora capisci che ci vuole UNO che abbia il potere di decidere per tutto, per tutti e per sempre cosa è giusto fare e come si deve fare.Guarda che stiamo parlando di quello che accade normalmente in tutte le cose necessarie alla vita quando utilizziamo qualcosa inventata da un altro che mette vicino il foglietto delle istruzioni (che si tratti di una macchina o di un dentifricio). Perché allora diventa così difficile accettare che sia UNO a stabilire in assoluto la Verità? La risposta è semplice: perché il tentatore, il nemico, ti suggerisce che viene violata la tua libertà! E’ vero che accettare un Assoluto diventa uguale ad ubbidire e di ubbidire nessuno di noi ha voglia. Come se ne viene fuori?Prova a meditare queste frasi: Se si sfugge all’ubbidienza, cadi nella schiavitù! (Thibon). L’uomo che non accetta di essere relativamente libero, sarà assolutamente schiavo (Thibon). La verità non vuol essere raccontata né dipinta: vuol essere amata (Bernanos)».</Content>
  </pizzini>
  <pizzini>
    <Id>19</Id>
    <Date>28.01.2013 </Date>
    <Title>NATALE — FINE</Title>
    <Content>L’ultimo pizzino della serie natalizia è per spiegare in modo definitivo perché alcuni credono e perché tantissimi non credono. I primi sono, per così dire, andati a vedere, i secondi hanno creduto di essere furbi e hanno chiuso occhi e orecchi!Dove pensi che un ragazzo intelligente stia?I primi discepoliIl giorno dopo Giovanni stava ancora là con due dei suoi discepoli e, fissando lo sguardo su Gesù che passava, disse: "Ecco l'agnello di Dio!". E i due discepoli, sentendolo parlare così, seguirono Gesù. Gesù allora si voltò e, vedendo che lo seguivano, disse: "Che cercate?". Gli risposero: "Rabbì (che significa Maestro), dove abiti?". Disse loro: "Venite e vedrete". Andarono dunque e videro dove abitava e quel giorno si fermarono presso di lui; erano circa le quattro del pomeriggio. (Gv 1,35-39)Dichiarazione di Paolo ai Giudei di RomaE fissatogli un giorno, vennero in molti da lui nel suo alloggio; egli dal mattino alla sera espose loro accuratamente, rendendo la sua testimonianza, il regno di Dio, cercando di convincerli riguardo a Gesù, in base alla Legge di Mosè e ai Profeti. Alcuni aderirono alle cose da lui dette, ma altri non vollero credere e se ne andavano discordi tra loro, mentre Paolo diceva questa sola frase: Ha detto bene lo Spirito Santo, per bocca del profeta Isaia, ai nostri padri: Va’ da questo popolo e dì loro:Udrete con i vostri orecchi, ma non comprenderete;guarderete con i vostri occhi, ma non vedrete.Perché il cuore di questo popolo si è indurito:e hanno ascoltato di mala voglia con gli orecchi;hanno chiuso i loro occhiper non vedere con gli occhinon ascoltare con gli orecchi,non comprendere nel loro cuore e non convertirsi,perché io li risani. (At 28,23-27)».</Content>
  </pizzini>
  <pizzini>
    <Id>20</Id>
    <Date>04.02.2013 </Date>
    <Title>INTERVALLO</Title>
    <Content>L’accostamento tra due canzoni al momento iniziale ci ha portato ad una riflessione importantissima. Le due canzoni sono: La pietra e Il pesce rosso.La pietra non sono io, ma se la prima pietra è essenziale alla mia vita come il mare è essenziale alla vita del pesciolino, vuol dire che l’INIZIO DI ME è un’altra cosa. Si dice OGGETTIVO ciò che E’ inizio, ma che non è ME. Però succede che io posso pensare di cominciare ad essere solo quando mi accorgo di essere (succede proprio alla mia età), cioè mi vien da pensare che IO sono la prima pietra di me; io sono il chicco di grano che adesso esiste. Si dice SOGGETTIVO il principio della mia esistenza quando penso appunto di esserlo IO.La differenza tra le due posizioni è semplicemente enorme e le conseguenze sono ancora più vistose. Nel primo caso sarò logicamente obbligato a riconoscere ed accettare le condizioni di vita stabilite dall’OGGETTIVO. Nel secondo caso sarò io a stabilire il mio modo di pensare e di vivere!».</Content>
  </pizzini>
  <pizzini>
    <Id>28</Id>
    <Date>08.04.2013</Date>
    <Title>REGNO — TRE bis</Title>
    <Content>Ci sono altre parabole che servono a Gesù per far capire cose importanti ai suoi amici o per smascherare la malizia o la stoltezza e la malvagità di tutti quelli che volevano esercitare un potere sulla gente: L’uomo soddisfatto (Lc.12,16); L’amministratore disonesto (Lc.16,1); Il ricco epulone (Lc.16,20); Il fariseo e il pubblicano (Lc.18,9); La vedova noiosa (Lc.18,11).Ricorda che tante volte i suoi amici gli hanno chiesto la spiegazione delle parabole. Questo vuol dire che, per capire veramente una parabola, la devi imparare a memoria, in modo da poterla sentire e risentire un’infinità di volte… fin che ti venga la voglia di capirla davvero.E’ sempre Gesù che regala agli amici il senso vero delle parabole. Non dimenticarlo mai!».</Content>
  </pizzini>
  <pizzini>
    <Id>42</Id>
    <Date>07.10.2013 </Date>
    <Title>PIZZINO DEI PIZZINI</Title>
    <Content>L’anno scolastico trascorso (2012-2013) ha visto la novità dei pizzini. Quelli che li hanno veramente utilizzati, si sono riempiti di domande (vedi i quaderni di classe). Questo è il vero scopo dei pizzini: farti venire tante domande. Le domande sono il segno più sicuro che una persona è ancora in vita: di un morto si dice che ha l’encefalogramma piatto!In più il pizzino ti rende astuto perché ti aiuta a capire se le risposte che vengono date alle tue domande sono vere o false. Per esempio, se a una tua domanda uno ti risponde: Ma sei scemo? Che domanda è? Chi ti ha messo in testa queste cose?, ecco tu hai la certezza che si tratta di una persona nemica, perché non è possibile che tu debba essere scemo solo perché ti viene il desiderio di capire una cosa!!! Quindi il pizzino è un aiuto alla tua intelligenza e non ha paura della tua intelligenza, anzi! Ricorda però che l’intelligenza è come un motore potente, un utensile portentoso, un’arma micidiale… ma si può perdere o sviluppare; oscurare o illuminare; ingannare o amare. Queste ultime cose dipendono solo da te.»</Content>
  </pizzini>
  <pizzini>
    <Id>51</Id>
    <Date>09.12.2013</Date>
    <Title>SFORZO — DUE - Per Natale</Title>
    <Content>Allora, CHI ha visto e COSA ha visto? O chi ha sentito e cosa ha sentito?Qui dobbiamo conoscere la parola RIVELAZIONE. E’ una parola magica, perché si riferisce ad una fonte di verità che viene da fuori. Non nasce nel cervello: si stampa nel cervello ed è un misto di vedere e di sentire. La cosa certa è che una RIVELAZIONE porta una sicurezza assoluta di verità. Cioè uno viene a sapere qualcosa che mai avrebbe potuto sapere, solo perché QUALCUNO glielo dice o glielo fa vedere.E allora andiamo indietro nei millenni, quando un giorno a UNO è stato detto che il mondo è creato, che l’uomo è creato, che l’uomo ha peccato, che una donna avrebbe avuto un figlio capace di rimediare al peccato. Da quel giorno, da quell’UNO, giorno dopo giorno, queste parole, invece di perdersi nel mondo delle favole, sono state raccolte, custodite, scritte e aumentate gradualmente in base a cose che succedevano, e venne su un popolo e un libro. E’ la storia meravigliosa del popolo Ebraico e della Bibbia. Un fatto grandioso e oggi ancora presente.Ma poi, un altro giorno, successe l’inimmaginabile: un uomo si presentò in mezzo a una chiesa di allora (Sinagoga) e disse: Io sono Colui del quale hanno parlato e scritto nei secoli!!!!»</Content>
  </pizzini>
  <pizzini>
    <Id>52</Id>
    <Date>16.12.2013 </Date>
    <Title>SFORZO — TRE - usa l’immaginazione -Per Natale</Title>
    <Content>In quella sinagoga c’erano persone che avevano visto quell’uomo toccare gli occhi a un cieco nato e ridargli la vista, o rimproverare un indemoniato e liberarlo, guardare lebbrosi e guarirli, sfamare cinquemila persone con la merenda di un ragazzino, chiamare Lazzaro morto al sepolcro e farlo uscire. E lì provavano una strana sensazione: cioè la corrispondenza tra ciò che avevano VISTO CON GLI OCCHI sbarrati e la presenza di questo uomo. L’incredibile che avevano visto, qui diventava spiegabile.Ma altri si alzarono a dire: Noi ti conosciamo. Sappiamo tutto di te, come fai a fare le cose che dicono?.Tutti a pensare: Cosa sta succedendo?. Scattava la caccia al Mistero!!!Luca, Matteo, Marco e Giovanni si danno da fare con interviste, indagini, testimonianze. C’è un mare di testimoni. E si imbattono subito in un fenomeno sorprendente! Uno zoccolo duro, durissimo di intellettuali e autorità che lo odiano a prescindere da tutto, disposti a negare l’evidenza dei fatti miracolosi prodotti da Gesù.Che sia questo il nocciolo del MISTERO! Come spiegare, allora, che tanti ne sono affascinati fino a legarsi per la vita?»</Content>
  </pizzini>
  <pizzini>
    <Id>53</Id>
    <Date>07.01.2014 </Date>
    <Title>SFORZO ULTIMO — Sempre per Natale</Title>
    <Content>Dunque. Dicono che il Creatore dell’universo ha scelto un angolino (la terra) per fare, diciamo, un esperimento. Abitarlo con esseri pensanti che, accorgendosi di tutto, non finiscono più di complimentarlo e lodarlo.Esperimento fallito! Non sia mai! (E’ peggio del Villa che perde a dama…)Rivincita. Viene giù di persona e stabilisce la sua dimora per sempre!Per LUI il sempre è cosa normale e, quindi, si intende fino alla fine del mondo. (Più o meno 15 miliardi di anni ancora…). Il suo scopo è far capire che è stato LUI e, quindi, è ancora LUI a fare tutto (tutto vuol dire dal filo d’erba alle foreste); che, quindi, noi siamo suoi (e, quindi, meticoloso com’è, di noi conta i capelli del capo e previene i pensieri) e che dobbiamo imparare a farlo contento. E, per non ripetere l’insuccesso, è venuto in forma di uomo perfetto per rendere possibile a tutti vedere e sentire come si deve fare.Secondo te, in conclusione, questa sua decisione cambia qualcosa qui sulla terra o no? Nota che non ti chiede di capire come ha fatto e come fa! Non abbiamo la testa per capire. Apparentemente ti chiede molto meno, ti chiede di guardare, di fidarti e di seguirlo.Io prenderei in mano il Bambino prima di disfare il presepio e sottovoce gli direi: … ma tu, Bambino, chi sei veramente?»</Content>
  </pizzini>
  <pizzini>
    <Id>64</Id>
    <Date>31.03.2014 </Date>
    <Title>CARNEVALE E CENERI - Fine</Title>
    <Content>Io ho la cenere sulla testa e non voglio essere preso in giro. E’ vero, e non mi costa tanto ammetterlo, che non sono capace di fare tutto (addirittura ho delle buche nelle materie e non arrivo mai primo nella campestre!). E’ vero che posso fare il bullo e avere tanti fans… Ma quando mi capita, devo attaccarmi per ore ai cartoni animati o alla playstation per dimenticare una sensazione di nullità che mi viene proprio per aver fatto come mi pareva invece di quello che dovevo fare. Come la mettiamo? E non venirmi a parlare di depressione, di senso di colpa, di fragilità psicologica… perché ti prendo a pedate. Mi sembra più ragionevole la spiegazione del Villa, quando nel pizzino n.1 ci ricordava che siamo fatti per l’infinito. Io sono al mondo perché sono amato da un Creatore. Dici che questa è una favola? E’ comunque meglio della schifezza della scimmia. Io mi sento bene al mattino quando viene scelto, tra migliaia, il Santo protettore della giornata. Anche questo è fantasia? Se viene ben invocato, il Santo è capace di ottenere il miracolo. Mi tengo la mia cenere sulla testa e lascio a te il delirio di onnipotenza che è cenere nella testa.»</Content>
  </pizzini>
  <pizzini>
    <Id>90</Id>
    <Date>22.12.2014 </Date>
    <Title>NATALE ‘14Uno mi ha detto che sono esagerato a far</Title>
    <Content>illustrare la nascita di Gesù sulla vetrata della scuola con le figure dei ragazzini che domandano: Chi è?. Accetto di essere esagerato se voi mi dimostrate che avete capito che Gesù Bambino è Dio fatto uomo.Intanto vi ricordo che quando Gesù nasceva, a sapere esattamente chi fosse erano la Madre e San Giuseppe, sposo di Maria. Altri tre erano stati aiutati a capire qualcosa ed erano Elisabetta, Simeone e Anna. Sappiamo questo perché l’evangelista Luca (ottimo e vero radiocronista) si è messo di puntiglio a intervistare la Madonna dopo più di trent’anni. A lui la Madonna confidò che Gesù non era figlio di Giuseppe. Era figlio naturale di Dio.Luca deve essere rimasto a bocca aperta per lo stupore. Tirò fuori lavagnetta e stiletto e chiese di capire. La Madonna gli svelò l’indicibile segreto. Non aveva sposato Giuseppe per avere figli, ma per essere aiutata a vivere solo per Dio. Un giorno sente un saluto stranissimo. Fuori della porta non c’è nessuno, alla finestra non c’è nessuno. Ha la certezza di non sognare. La voce è quella di un angelo e un angelo è quel giovane che siede davanti a Lei. E’ tutto scritto in Luca 1,26-38.»</Content>
  </pizzini>
  <pizzini>
    <Id>105</Id>
    <Date>27.04.2015</Date>
    <Title>VERITA — UNO</Title>
    <Content>Dopo averti suggerito di leggere Gn.15,5-6 (pizzino Diritti Due), leggo sul GIORNALE (26.06.14) in un’intervista all’astronauta italiano queste sue parole: … provi a raccogliere un mucchietto di sabbia della spiaggia e si metta a contare il numero dei granellini. Ecco, per avvicinarsi al numero dei pianeti dell’Universo, si dovrebbero contare tutti i granellini di tutte le spiagge di tutto il mondo. Dimmi tu se non sono parole sovrapponibili. Come è vero che la Verità è sempre una e facile da riconoscere! Guardo la tua faccia scettica (vedi vocabolario). E allora… sotto con il ragionamento!Prendiamo Gesù come arbitro-maestro. Lui chiamava falsi profeti quelli che dicono bugie sulla vita (non dimenticare che a noi interessa proprio la verità sulla vita) e diceva che è facile riconoscerli come un albero buono da uno cattivo (Lc.6,43-45): spine no fichi; rovi no uva, perché ciascuno con la sua bocca esprime quello che ha dentro il cuore. Se tu sai quello che cerchi col tuo cuore, devi dare ragione a Gesù: non ti puoi sbagliare. Devi solo imparare a paragonare quello che vien detto con quello che c’è nel tuo cuore. Ma tu hai capito cosa sono i desideri del cuore? Se no fammi un segnale: ti preparerò un pizzino.»</Content>
  </pizzini>
  <pizzini>
    <Id>106</Id>
    <Date>04.05.2015 </Date>
    <Title>VERITA — DUE</Title>
    <Content>Come pensavo, non sai cosa sono i desideri del tuo cuore.Non sono, come tu dici, i desideri che ti vengono. Questi sono desideri dell’animo simili a capricci di quando eri un bambino. E se ritornano con insistenza diventano delle fissazioni che ti rendono scontroso, chiuso in te stesso come un riccio. Ripetitivo e immobile. I desideri del cuore, al contrario, ti rendono Originale e Insaziabile, simile ad un atleta che cerca il record. Si mette in allenamento con un allenatore, accetta la gara, tiene d’occhio la classifica e tende al primato.Papa Francesco adopera la parola ADORAZIONE per indicare i desideri del cuore, quelli che portano la persona al suo definitivo valore: positivo o negativo, perché seguendo i desideri del cuore uno arriva ad adorare DIO e uno arriva ad adorare il MALE. Tutto dipende dal desiderio che c’è in una cosa che stai facendo. Facciamo un esempio semplice: giochi a pallone e in un tackle l’altro cade e tu ti volti per aiutarlo a rialzarsi. Ingrandendo il desiderio che c’è nel gesto tu arrivi ad adorare Dio perché è già un piccolo gesto di amore. Se invece avvicinandoti all’avversario gli fai uno sgambetto e lo deridi perché gli porti via il pallone, ingrandendo il desiderio tu arrivi alla violenza e adori il Male.»</Content>
  </pizzini>
  <pizzini>
    <Id>110</Id>
    <Date>03.06.2015 </Date>
    <Title>USO DEL TEMPO</Title>
    <Content>Pensa al cartellone che dice: E’ inutile vivere se non vuoi imparare a diventare utile. E’ il problema delle lunghe vacanze. Suggerisco i punti per tenere acceso il desiderio di utilità.1° appena sveglio e prima di andare a letto, una bella preghierina, perché così racchiudi la tua giornata in uno spazio legato all’Infinito.2° Prima di mettere cibo in bocca fermati un istante per pensare a quelli che muoiono di fame (se qualcuno nota il tuo raccoglimento e ti chiede se stai bene, non vergognarti di dire che stai pensando a chi muore di fame).3° Trova un quarto d’ora per sederti a rileggere un pizzino con un quaderno vicino per scrivere quello che ti viene in mente.4° Appena ti chiedono di fare qualcosa, scatta e fallo a regola d’arte.5° Se hai la fortuna di appartenere a una parrocchia o a un paese che propone iniziative missionarie o caritative o di socialità, buttati dentro.6° La domenica presentati al parroco e chiedigli di farti leggere una lettura (però preparati bene) o di fare il chierichetto.7° Lavora di fantasia come il ragazzino che, col permesso della mamma, si recava sulla piazza e teneva d’occhio i vecchietti in difficoltà con la bicicletta o nell’attraversamento per offrire aiuto!!!».</Content>
  </pizzini>
  <pizzini>
    <Id>112</Id>
    <Date>09.09.2015 </Date>
    <Title>PRIMA MEDIA</Title>
    <Content>Faccio come papa Francesco e dico: Cari ragazzi, buongiorno e benvenuti.Siete arrivati nella casa degli insegnanti, perché esattamente questa è la nostra scuola. Voi venite da una casa e, quindi, avete esperienza della vita che si fa in una casa. Voglio dirvi com’è fatta questa casa.L’equivalente dei genitori sono i grandi che vedrete a insegnare, a pulire, a mangiare, a giocare con voi. Tu resti tu! Ti abbiamo preso senza conoscerti. Non ti abbiamo chiesto speciali qualità. Ma adesso proprio tu devi domandarti:: Dove sono capitato? Cosa mi faranno fare?. Ti rispondo subito. E’ necessario che tu ti sia accorto che tu stai diventando grande, che non sei più il bambino dell’asilo e che sei già stato per cinque anni il ragazzino delle elementari. Adesso sei nella media. Tu non sai cosa sia, noi invece lo sappiamo bene e ti vogliamo accompagnare in questo nuovo pezzo di vita. Chiedi a mamma e papà cosa vuol dire pezzo di vita. Diventa curioso, desideroso di capire e per questo devi imparare ad ascoltare, a chiedere e seguire. Ti accorgerai presto che son cose difficili da imparare, anche se non sono materie della pagella. Da noi, però, sono considerate le materie più importanti. Per la tua contentezza! Diversamente sarà impossibile aiutarti.»PIZZINO A PARTESeconda e terza media. Primo giorno di scuola, ci vuole un pizzino a parte. Non so cosa portate dalle vacanze (compiti a parte). Se ricordo tutto quello che è stato raccontato dai giornali e telegiornali, mi viene da rabbrividire. Dico, in che mondo hanno vissuto per quasi tre mesi questi miei piccoli amici? Che aria tossica hanno respirato? Se ne sono almeno accorti? Si sono in qualche modo difesi o curati? Qualcuno li ha aiutati o protetti?Adesso, però, siete qui! E in questo vi chiedo di essere sinceri: siete venuti o siete rotolati qui? Avete già voglia di essere qui o la dovete ancora trovare? Noi grandi ci accorgeremo subito della vostra verità.Vi stavamo aspettando e ci siamo attrezzati ad accogliervi per VIVERE INSIEME un anno scolastico. VIVERE insieme, non passare insieme il tempo. Vivere è esistere per uno scopo. Per esistere basta essere un animale, per vivere bisogna accettare di essere una PERSONA! Dico accettare perché PERSONA è un SOG-GETTO, è uno che sta sotto, che è stato fatto. Quindi, per essere persona, bisogna accettare ( = almeno considerare amico) Colui che sta sopra, che ti ha fatto.Cose enormi, ma cose per noi. Cose magnifiche ci attendono!!!!»</Content>
  </pizzini>
  <pizzini>
    <Id>118</Id>
    <Date>19.10.2015 </Date>
    <Title>PERCHE’?</Title>
    <Content>Mi domandano perché continuo a scrivere pizzini sapendo che pochi li leggono.Siccome si può fare la stessa domanda a Papa Francesco riguardo alle sue lunghissime lettere, chiedo a Lui la risposta. Me la dà ai numeri 204 e 205 della Laudato sì. Senti che roba: La situazione attuale del mondo… favorisce forme di egoismo collettivo… Più il cuore della persona è vuoto, più ha bisogno di oggetti da comperare, possedere, consumare. In tale contesto non esiste… nemmeno un bene comune (cioè, l’egoismo arriva a un tale livello che ognuno pensa solo ai propri interessi e non gli importa più di null’altro e perciò non ascolta nessuno oltre i suoi istinti).Ma Papa Francesco ci sorprende così: Eppure non tutto è perduto, perché gli esseri umani, capaci di degradarsi fino all’estremo, possono anche superarsi, ritornare a scegliere il bene e rigenerarsi al di là di qualsiasi condizionamento… che venga loro imposto… Sono capaci di guardare a se stessi con onestà, di far emergere il proprio disgusto… Non esistono sistemi che annullino l’apertura alla verità, perché Dio incoraggia chiunque tenta di reagire al male.»</Content>
  </pizzini>
  <pizzini>
    <Id>124</Id>
    <Date>30.11.2015 </Date>
    <Title>HO FATTO NULLA</Title>
    <Content>E’ ciò che dicono tutti quelli che vengono espulsi dalle lezioni o che prendono una nota di biasimo, se chiedete loro che cosa abbiano fatto. In un certo senso dicono il vero, però è… solo la metà: non hanno fatto nulla… di bello, di utile, di giusto.Immaginate un chierichetto, molto religioso, che al momento della Consacrazione, mentre dà il segnale con tre tocchi di campanello, preso da improvvisa esaltazione mistica, si mette ad urlare: VIVA IL PARROCO, VIVA IL PAPA, VIVA L’ITALIA. Secondo voi il Parroco lo loda davanti a tutti indicandolo come esempio di fervido cattolico o chiede al sagrestano di toglierlo di mezzo? Lui si difenderà dicendo: Cosa ho detto di male?, cosa ho fatto di male?. Povero, ha sbagliato tempo e luogo! Cioè era fuori dalla realtà. Come l’espulso dalla lezione: era semplicemente fuori dalla sua realtà.Se stai provando un apparecchio elettrico, ma la spina non entra nella presa… non c’è connessione con la fonte di energia. Se non sei connesso con la realtà, quello che fai è, come minimo, senza significato, senza senso. Come minimo!!!!!»</Content>
  </pizzini>
  <pizzini>
    <Id>142</Id>
    <Date>18.04.2016</Date>
    <Title>CAPISCONO? — UNO</Title>
    <Content>La Eva ha dato una botta alla mia soddisfazione nel preparare i pizzini del dopo-Pasqua-tre. Guarda che sono troppo difficili e tanti non li capiscono, mi dice. Cerco di rimediare subito.Partiamo dalla questione della testimonianza. Nessuno ha visto Gesù risorgere e, anche ci fosse stato qualcuno a vederlo risorgere, la questione sarebbe stata uguale, cioè: come sapere con certezza assoluta che non è un bugiardo?Non avendo nessuna voglia di cominciare una discussione senza fine e, quindi, senza risultato, io resto del parere di Gamaliele, il primo che ha avuto seriamente questo problema. E’ essenziale leggere gli Atti degli Apostoli al capitolo 5, dal numero 34 al 42.Gamaliele non è un discepolo di Gesù; anzi, è uno dei giudici che devono decidere se punire o no gli accusati che vanno in giro a parlare di Risurrezione. Raccomanda di non giudicare in base ai pregiudizi o alle sensazioni, ma in base alle evidenze che vengono dalla storia. Intorno a lui c’è tutta la gente che ha voglia di eliminare i predicatori. Gamaliele fa appello a due fatti recenti che tutti conoscono e a ciò che tutti da tanti secoli sanno: A Dio nulla è impossibile. Anche un ateo, se ha il cervello che funziona, deve dire che questo è ovvio. Il punto è che lui è un ateo e Dio per lui è una favola. Punto. Qui finisce l’inutile discussione. Perché, dice Gamaliele, se la cosa viene da Dio, nessuno la può fermare e niente modificherà le conseguenze. Se è una invenzione, svanirà da sola. Fa picchiare i discepoli per dimostrare che è un giudice severo, fa loro una paternale - che risulterà inutile - e li lascia andare a predicare fino ai nostri giorni.Ma tu sei ateo?»</Content>
  </pizzini>
  <pizzini>
    <Id>149</Id>
    <Date>06.06.2016</Date>
    <Title>CORPUS DOMINI — DUE</Title>
    <Content>Stavolta è stata la Eva a mugugnare leggendo il pizzino del Corpus Domini. Dice: Mi pare un po’ secco, con tutto quello che c’è da dire sull’Eucaristia!!. Lei fa la catechista e sicuramente è capace di dire almeno un po’ delle tante cose da dire. Io piuttosto mi sto domandando quanti piccoli hanno deciso di fare una seconda, una terza, una quarta… Comunione dopo lo stordimento del banchetto per la Prima. Non è facile né giusto liberarci dallo stupore incredulo dei primi che hanno sentito Gesù dire che avrebbe dato da mangiare il suo corpo e da bere il suo sangue per fare memoria di LUI. Certo, con la riflessione di secoli si è arrivati a dire parole sensate che danno l’impressione di capire qualcosa del MISTERO (pensa alla parola transustanziazione). E poi il Mistero si è preoccupato Lui stesso di aiutarci a persuaderci riaccadendo in tanti modi. Ad esempio nei miracoli eucaristici (quando dall’Ostia consacrata dal Sacerdote, usciva vero sangue umano), oppure nei Santi che vivevano tempi esagerati nutrendosi solo con la particola della Comunione. Questo vuol dire che il Mistero è accaduto non per essere capito, ma per essere ripetuto. Gesù ha detto: Fate questo! Da capire è che il Mistero è tutto quello che riguarda Gesù, quello che ha detto, che ha fatto, quello che è stato. Quindi il fate questo significa diventare come Lui. Gesù stesso ha detto di voler essere un esempio e si è preoccupato di aiutarci a diventare somiglianti a Lui (Lasciati fare dice la canzone). Tutti quelli che ripetono quello che ha fatto prima o poi arrivano a capire!!!!»</Content>
  </pizzini>
</pizzini>